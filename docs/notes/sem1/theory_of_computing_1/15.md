# 15. Tétel:
**Lineáris leképezések magtere, képtere,** ezek altér volta. Dimenziótétel.

## Fogalmak:
**Magtér:** $f: \mathbb{R}^n \rightarrow \mathbb{R}^k$ lineáris leképzés magtere azon $\mathbb{R}^n$-beli vektorok halmaza, amelyeknek képe az $\mathbb{R}^k$-beli nullvektor
$\text{Ker }f = \set{\underbar{x} \in \mathbb{R}^n:f(\underbar{x})=\underbar{0}}$

**Képtér:** $f: \mathbb{R}^n \rightarrow \mathbb{R}^k$ lineáris leképzés képtere az $\mathbb{R}^k$-beli vektorok halmaza, amelyek megkaphatók egy alkalmas $\mathbb{R}^n$-beli vektor $f$-fel vett képeként
$\text{Im } f= \set{\underbar{y} \in \mathbb{R}^k:\exists\underbar{x}\in\mathbb{R}^n, f(\underbar{x})=\underbar{y}}$

**Magtér és képtér alterek:** Ha $f: \mathbb{R}^n \rightarrow \mathbb{R}^k$ lineáris leképzés, akkor:
1. $\text{Ker }f \leq \mathbb{R}^n$, vagyis a magtér altér $\mathbb{R}^n$-ben
2. $\text{Im }f \leq \mathbb{R}^k$, vagyis a képtér altér $\mathbb{R}^k$-ban

[*(Bizonyítás)*](#képtér-és-magtér-altér-volta)

**Dimenziótétel:** Ha $f: \mathbb{R}^n \rightarrow \mathbb{R}^k$ lineáris leképzés, akkor $\dim \text{Ker } f + \dim \text{Im } f = n$
[*(Bizonyítás)*](#dimenziótétel)
## Bizonyítások:

### Képtér és magtér altér volta:
> 1. $\text{Ker }f \leq \mathbb{R}^n$, vagyis a magtér altér $\mathbb{R}^n$-ben
> 2. $\text{Im }f \leq \mathbb{R}^k$, vagyis a képtér altér $\mathbb{R}^k$-ban

1. Be kell látnunk, hogy:
    - 0. lépés: $\text{Ker } f$ nem üres, hiszen $\underbar{0} \in \text{Ker } f$ mindig. 
    1. $\forall \underbar{x}_1, \underbar{x}_2 \in \text{Ker }f : \underbar{x}_1+\underbar{x}_2 \in \text{Ker } f$
        - Ez igaz, hiszen: $f(\underbar{x}_1) = \underbar{0}$ és $f(\underbar{x}_2) = \underbar{0} \Rightarrow$
        $f(\underbar{x}_1+\underbar{x}_2) = f(\underbar{x}_1) + f(\underbar{x}_2) =  \underbar{0} + \underbar{0} = \underbar{0}$
    2. $\forall \underbar{x}_1 \in \text{Ker }f  \text{ és } \lambda \in \R: \lambda \cdot \underbar{x}_1 \in \text{Ker } f$
        - Ez is igaz, hiszen: $f(\lambda \cdot \underbar{x}_1)=\lambda \cdot f(\underbar{x}_1) = \lambda \cdot \underbar{0} = \underbar{0}$
2. Definíció alapján, ha $[f] = A$, akkor a képtér azokból az $\underbar{y} \in \mathbb{R}^k$ vektorokból áll, amelyekre megoldható $A \cdot \underbar{x} = \underbar{y}$. 
    - Ez ekvivalens azzal, hogy $\underbar{y} \in \braket{\underbar{a}_1, ..., \underbar{a}_n}$
    - Vagyis $\text{Im } f$ az $\braket{\underbar{a}_1, ..., \underbar{a}_n}$ által generált altér [amiről tudjuk, hogy altér](6.md#forall-generált-altér-tényleg-altér)
*Persze ezt is lehetne ugyanúgy bizonyítani, mint az előzőt, de a jegyzet nem így csinálja*

### Dimenziótétel:
> Ha $f: \mathbb{R}^n \rightarrow \mathbb{R}^k$ lineáris leképzés, akkor $\dim \text{Ker } f + \dim \text{Im } f = n$

- Legyen $\dim \text{Ker } f = m$ és válasszunk egy tetszőleges bázist $\text{Ker } f$-ben, ami $\underbar{b}_1, ..., \underbar{b}_m$ elemekből áll. Mivel ez a bázis lineárisan független, ezért [kiegészíthető](7.md#független-rendszer-bővíthető-bázissá) $\mathbb{R}^n$ egy bázisává.
- Ehhez a kiegészítéshez $n-m$ vektorra lesz szükségünk: $\underbar{c}_1, ..., \underbar{c}_{n-m}$
- Mivel azt már a bázis kiválasztásakor megmutattuk, hogy $\dim \text{Ker f} = m$, vagyis nekünk csak azt kell belátni, hogy $\dim \text{Im } f = n - m$
- Ezt úgy szeretnénk megtenni, hogy bizonyítjuk, hogy $f(\underbar{c}_1), ..., f(\underbar{c}_{n-m})$ bázisa $\text{Im }f$-nek *(vagyis generátorrendszer és független)*.

1. Generátorrendszer:
   - Ezt úgy a legkönyebb, hogy mivel $\underbar{b}_1, ... \underbar{b}_m, \underbar{c}_1, ... \underbar{c}_{n-m}$ generálja $\mathbb{R}^n$-t, ezért felírhatjuk a következőt a képtér definíciójából:
    $\underbar{y} = f(\underbar{x}) = f(\beta_1 \cdot \underbar{b}_1 +...+ \beta_m \cdot \underbar{b}_m + \gamma_1 \cdot \underbar{c}_1 +...+ \gamma_{n-m}\cdot \underbar{c}_{n-m})=$
    $f(\beta_1 \cdot \underbar{b}_1) +...+ f(\beta_m \cdot \underbar{b}_m) + f(\gamma_1 \cdot \underbar{c}_1) +...+ f(\gamma_{n-m} \cdot \underbar{c}_{n-m})=$
    $\beta_1 \cdot f(\underbar{b}_1) +...+ \beta_m \cdot f(\underbar{b}_m)+\gamma_1 \cdot f(\underbar{c}_1) +...+ \gamma_{n-m} \cdot f(\underbar{c}_{n-m})=$
    $\beta_1 \cdot \underbar{0} +...+ \beta_m \cdot \underbar{0} +\gamma_1 \cdot f(\underbar{c}_1) +...+ \gamma_{n-m} \cdot f(\underbar{c}_{n-m})=$
    $\gamma_1 \cdot f(\underbar{c}_1) +...+ \gamma_{n-m} \cdot f(\underbar{c}_{n-m})=\underbar{y}$
    - Ebből megkaptuk, hogy tetszőlegesen választott $\underbar{y} \in \text{Im }f$ mindig kifejezhető $f(\underbar{c}_1), ..., f(\underbar{c}_{n-m})$ lináris kombinációjaként. Vagyis $f(\underbar{c}_1), ..., f(\underbar{c}_{n-m})$ valóban generátor rendszer $\text{Im }f$-ben

2. Független:
    - $\gamma_1 \cdot f(\underbar{c}_1) +...+ \gamma_{n-m} \cdot f(\underbar{c}_{n-m})=\underbar{0}$, akkor független, ha csak $\gamma_1 = ... = \gamma_{n-m}=0$ esetén igaz.
    - Ezt könnyű bebizonyítani: $\underbar{0} = \gamma_1 \cdot f(\underbar{c}_1) +...+ \gamma_{n-m} \cdot f(\underbar{c}_{n-m})=$
    $f(\gamma_1 \cdot \underbar{c}_1) +...+ f(\gamma_{n-m} \cdot \underbar{c}_{n-m})=$
    $f(\gamma_1 \cdot \underbar{c}_1 +...+ \gamma_{n-m} \cdot \underbar{c}_{n-m})$
    - $\text{Ker } f$ definíciója szerint $\gamma_1 \cdot \underbar{c}_1 +...+ \gamma_{n-m} \cdot \underbar{c}_{n-m} \in \text{Ker }f$, vagyis:
    $\beta_1 \cdot \underbar{b}_1 +...+ \beta_m \cdot \underbar{b}_m = \gamma_1 \cdot \underbar{c}_1 +...+ \gamma_{n-m} \cdot \underbar{c}_{n-m}$
    $-\beta_1 \cdot \underbar{b}_1-...-\beta_m \cdot \underbar{b}_m + \gamma_1 \cdot \underbar{c}_1 +...+ \gamma_{n-m} \cdot \underbar{c}_{n-m} = \underbar{0}$
    - De azt már tudjuk, hogy $\underbar{b}_1, ... \underbar{b}_m, \underbar{c}_1, ... \underbar{c}_{n-m}$ független, ezért csak egy lineáris kombinációjuk adja a nullvektort $\beta_1=...=\beta_m=\lambda_1=...=\lambda_{n-m}=0$
    - Vagyis $\underbar{c}_1, ... \underbar{c}_{n-m}$ független
- Ekkor beláttuk, hogy $\underbar{c}_1, ... \underbar{c}_{n-m}$ bázisa $\text{Im }f$-nek, aminek dimenziója emiatt valóban $n-m$

# 17. Tétel:
**Négyzetes mátrixok sajátértékei és sajátvektorai, ezek meghatározása.** Karakterisztikus polinom. A sajátértékek és sajátvektorok kapcsolata lineáris transzformáció valamely bázis szerinti mátrixának diagonalitásával.

## Fogalmak:
**Négyzetes mátrixok sajátértékei:** $A \in \mathbb{R}^{n \cdot n}$ mátrix sajátértéke a $\lambda \in \mathbb{R}$ skalár, ha létezik olyan  $\underbar{x} \in \mathbb{R}^n, \underbar{x} \neq \underbar{0}$ vektor, amelyre $A \cdot \underbar{x} = \lambda \cdot \underbar{x}$ teljesül.

**Négyzetes mátrixok sajátvektorai:**  $A \in \mathbb{R}^{n \cdot n}$ mátrix sajátvektora az $\underbar{x} \in \mathbb{R}^n$ vektor, ami $\underbar{x} \neq \underbar{0}$, ha létezik olyan  $\lambda \in \mathbb{R}$ skalár, amelyre $A \cdot \underbar{x} = \lambda \cdot \underbar{x}$ teljesül.

**Meghatározása:** $A$ négyzetes mátrixnak a $\lambda \in \mathbb{R}$ skalár akkor és csak akkor sajátértéke, ha $\det(A-\lambda \cdot E) = 0$
[*(Bizonyítás)*](#akkor-van-sajátérték-ha)
*Egyébként meg gyakorlatban kb úgy csinálod, hogy: $A = \begin{pmatrix}1&2\\3&4\end{pmatrix}$ és $\underbar{x} = \begin{pmatrix}x\\y\end{pmatrix}$, ekkor $A \cdot \underbar{x}=\begin{pmatrix}1x+2y\\3x+4y\end{pmatrix}=\begin{pmatrix}\lambda x\\\lambda y\end{pmatrix}$, amiből kijön az $1 \cdot x + 2 \cdot y = \lambda \cdot x$ és $3 \cdot x + 4 \cdot y=\lambda \cdot y$ egyenletrendszer és meglesznek a sajátértékek*
 
**Karakterisztikus polinom:** $A \in \mathbb{R}^{n \cdot n}$ mátrix karakterisztikus polinomjának nevezzük a $\det(A-\lambda \cdot E)$ determináns értékét, ahol $\lambda$ változó érték. Jele: $k_A(\lambda)$

**A sajátértékek és sajátvektorok kapcsolata lineáris transzformáció valamely bázis szerinti mátrixának diagonalitásával:** Legyen $f: \mathbb{R}^n \rightarrow \mathbb{R}^n$ lineáris transzformáció és $B = \set{\underbar{b}_1, \underbar{b}_2, ..., \underbar{b}_n}$ bázis $\mathbb{R}^n$-ben. Ekkor $[f]_B$ akkor és csak akkor diagonális mátrix, ha $B$ minden eleme sajátvektora $[f]$-nek
[*(Bizonyítás)*](#sajátvektor-és-diagonalitás)
*(Diagonális mátix: a főátlón kívül minden eleme 0)*

## Bizonyítások:

### Akkor van sajátérték, ha:
> $A$ négyzetes mátrixnak a $\lambda \in \mathbb{R}$ skalár akkor és csak akkor sajátértéke, ha $\det(A-\lambda \cdot E) = 0$

- $\lambda$ akkor sajátérték, ha $A \cdot \underbar{x} = \lambda \cdot \underbar{x}$-nek van egy $\underbar{x} \neq \underbar{0}$ megoldása az egyenletnek.
- $A \cdot \underbar{x} = (\lambda \cdot E) \cdot \underbar{x}$ -re át lehet alakítani az egyenlet jobb oldalát, majd az egyenletet tovább rendezve:
  $A \cdot \underbar{x} - (\lambda \cdot E) \cdot \underbar{x} = \underbar{0}$
  $(A - \lambda \cdot E) \cdot \underbar{x} = \underbar{0}$
- Tehát $\lambda$ csak akkor sajátértéke $A$-nak, ha ennek az egyenletnek van $\underbar{x} \neq 0$ megoldása.
- Ami azt jelenti, hogy $A \cdot -\lambda \cdot E$ oszlopai lineárisan összefüggőek.
- Ez pedig ekvivalens azzal, hogy $\det(A -\lambda \cdot E) = 0$

### Sajátvektor és diagonalitás:
> Legyen $f: \mathbb{R}^n \rightarrow \mathbb{R}^n$ lineáris transzformáció és $B = \set{\underbar{b}_1, \underbar{b}_2, ..., \underbar{b}_n}$ bázis $\mathbb{R}^n$-ben. Ekkor $[f]_B$ akkor és csak akkor diagonális mátrix, ha $B$ minden eleme sajátvektora $[f]$-nek
- $[f]_B$ pontosan akkor diagonális, ha minden $1 \leq i \leq n$ esetén az $i$-edik oszlopa $\lambda_i \cdot \underbar{e}_i$-vel egyenlő valamilyen $\lambda_i \in \mathbb{R}$ skalárra. *(vagyis csak a főátlójában van szám)*
- Ezzel ekvivalens, hogy $[f(\underbar{b}_i)]_B = \lambda_i \cdot \underbar{e}_i$, ami azt jelenti, hogy (a $B$ bázisból $\lambda_i$-szer vesszük a $\underbar{b}_i$ oszlopot, hogy megkapjuk $f(b_i)$-t):
- $f(\underbar{b}_i)=0 \cdot \underbar{b}_1 + 0 \cdot \underbar{b}_2 +...+ \lambda_i \cdot \underbar{b}_i +...+ 0 \cdot \underbar{b}_n$, hiszen $[f(\underbar{b}_i)]_B$ koordinátái az alábbi alakban írhatók fel
  $f(\underbar{b}_i)=\lambda_i \cdot \underbar{b}_i$
  $[f] \cdot \underbar{b}_i=\lambda_i \cdot \underbar{b}_i$
- Ami azt jelenti, hogy $\underbar{b}_i$ sajátvektora $[f]$-nek
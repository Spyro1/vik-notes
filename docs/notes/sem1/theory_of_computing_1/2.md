# 2. Tétel:
**Lineáris kongruenciák: a megoldhatóság szükséges és elégséges feltétele, megoldások száma. Euklideszi algoritmus,** annak lépésszáma, alkalmazása lineáris kongruenciák megoldására is.

## Fogalmak:
**Lineáris kongruenciák:**
Adott $a,m,b$-k esetén keressük $x$-et, amelyekre teljesül, hogy: $a \cdot x \equiv b\ (m)$
Ha van megoldás, akkor végtelen sok megoldás létezik, hiszen végtelen sok szám adja ugyanazt a maradékot.

- **Megoldhatóság [szükséges és elégséges feltétele](#szükséges-és-elégséges-feltétel)**:
Az $a \cdot x \equiv b\ (m)$ lineáris kongruencia akkor és csak akkor megoldható, ha $(a,m) | b$
[*(Bizonyítás)*](#lineáris-kongruencia-megoldhatósága)

- **Megoldások száma:**
Ha a lineáris kongruencia megoldható, akkor megoldásainak száma $(a,m)$-mel egyenlő
[*(Bizonyítás)*](#lineáris-kongruencia-megoldásai)

**Euklideszi algoritmus:** 
Az Euklideszi algoritmussal lehet emberi időben legnagyobb közös osztót keresni. 

 | példán               | általánosan                                       |
 | -------------------- | ------------------------------------------------- |
 | $(91, 24) = ?$       | $(m, a) = ?$                                      |
 | $91 = 3 \cdot 24+19$ | $m=t_1 \cdot a+r_1$                               |
 | $24 = 1 \cdot 19+5$  | $a=t_2 \cdot r_1+r_2$                             |
 | $19 = 3 \cdot 5+4$   | $r_1=t_3 \cdot r_2+r_3$ ...                       |
 | $5 = 1 \cdot 4+1$    | $r_{k-2}=t_k \cdot r_{k-1}+r_k$ (ez a $k$. lépés) |
 | $4 = 4 \cdot 1+0$    | $r_{k-1}=t_{k+1} \cdot r_k+0$                     |

Az utolsó előtti sorban lévő maradék a LNKO $\Rightarrow$ $(24,91)=1$, $(a, m)=r_k$
[*(Bizonyítás)*](#euklideszi-algoritmus-működése)

- **Lépésszáma:** Az Euklideszi algoritmus legföljebb $2 \cdot \lceil \log_2{a} \rceil$ maradékos osztás megáll. A futási ideje pedig $(c_1 \cdot k^2) \cdot(c_2 \cdot k) = c \cdot k^3$, vagyis az algoritmus polinomiális és köbös időben futtatható.
[*(Bizonyítás)*](#euklideszi-algoritmus-lépésszáma)
    
- **Alkalmazása lineáris kongruenciák megoldására:**

    | példán                       | megjegyzések                             |
    | ---------------------------- | ---------------------------------------- |
    | $91x \equiv 0\ (91)$         | igaz állítás a modulo alapján            |
    | $24x \equiv 5\ (91)$         | ez a feladat                             |
    | $19x \equiv -15\ (91)$       | Az 1. sorból $t_1$-szer a 2.-at kivonjuk |
    | $5x \equiv 20\ (91)$         | Az 2. sorból $t_2$-ször a 3.-at kivonjuk |
    | $4x \equiv -75\ (91)$        | ...                                      |
    | $x \equiv 95 \equiv 4\ (91)$ |                                          |
    
    - Ha $(a,m)>1$ és $d\ |\ b$, akkor megoldható. Az algoritmus használata előtt leosztunk $d$-vel és a végén figyelembe vesszük ezt
    - Az algoritmus működik a kongruenciákon végzett alapműveletekre vonatkozó szabályok miatt :)

## Bizonyítások:
### Lineáris kongruencia megoldhatósága:
> Az $a \cdot x \equiv b\ (m)$ lineáris kongruencia akkor és csak akkor megoldható, ha $(a,m) | b$

- Legyen d = (a, m) *(vagyis $d | b$-nek ebben az esetben)*

1. ($\leftarrow$) Szükségesség bizonyítása:
    - Ha $a \cdot x \equiv b\ (m)$ megoldható és egy megoldása $x_0$, akkor $a \cdot x_0 \equiv b\ (m)$.
    Ekkor: $m\ |\ a \cdot x_0 - b$
    - Mivel $d\ |\ m$, ezért $d\ |\ a \cdot x_0 - b$-nek is.
    - Mivel $d\ |\ a$, ezért $d\ |\ a \cdot x_0$-nak is.
    - Ezért: $d\ |\ a \cdot x_0-(a \cdot x_0-b) = b$
    - Vagyis, ha létezik megoldás, akkor $d | b$
2. ($\rightarrow$) Elégségesség bizonyítása:
    - Bizonyítás $(a, m) = 1$-re:
        - $a \cdot x \equiv b\ (m)$
        - Ekkor $(a, m) = 1 | b$-nek *(ez mindig igaz)*
        - Az [Euler-Fermat tétellel](3.md) miatt $a^{\varphi(m)} \equiv 1\ (m)$, 
        - Azért használhatjuk a tételt, mert $(a, m) = 1$
        - Az egyenlet mindkét oldalát megszorozhatjuk $a^{\varphi(m)-1}$-gyel
        - $a \cdot a^{\varphi(m)-1} \cdot x \equiv b \cdot a^{\varphi(m)-1}\ (m)$
        - $a^{\varphi(m)} \cdot x \equiv b \cdot a^{\varphi(m)-1}\ (m)$ *(a tétel miatt a baloldalon 1-gyel szorzás lesz)*
        - $x \equiv b \cdot a^{\varphi(m)-1}\ (m)$ ez megoldása a lineáris kongruenciának, vagyis megoldható.
    - Bizonyítás $d = (a, m) > 1$-re:
        - $a' = \frac{a}{d}$, $m' = \frac{m}{d}$, $b' = \frac{b}{d}$
        - $a',b',m'$ egészek hiszen $d | a,b,m$
        - Ekkor $(a', m')=1$
        - $a \cdot x \equiv b\ (m) \Leftrightarrow d \cdot a' \cdot x \equiv d \cdot b'\ (d \cdot m')$, ekkor leoszthatunk $d$-vel
        - $a' \cdot x \equiv b'\ (m')$, ahol $(a',m')=1$, amiről már bizonyítottuk, hogy megoldható.
    - Vagyis megoldható a lineáris kongruencia, ha $d | b$

### Lineáris kongruencia megoldásai:
> $a \cdot x \equiv b\ (m)$-nek $(a,m)$ darab megoldása van.

1. $(a,m) = 1$ esetre:
    - Tegyük fel, hogy $x_1$ és $x_2$ különböző megoldások léteznek, ekkor:
    $a \cdot x_1 \equiv b\ (m)$
    $a \cdot x_2 \equiv b\ (m)$
    - Vagyis: $a \cdot x_1 \equiv a \cdot x_2\ (m)$
    - $x_1 \equiv x_2\ (m)$ *(hiszen $(a,m)=1 \Rightarrow$ a modulus nem változott)*
    - Ez a 2 megoldás azonos, vagyis valójában csak 1 megoldás van.
2. $(a,m) > 1$ esetre:
    - Az $a \cdot x \equiv b\ (m)$ az $(a, m) = d$-vel való osztás után kapott $a' \cdot x \equiv b'\ (m')$  lineáris kongruenciával ekvivalens.
    - $(a′, m′) = 1$ miatt a másodiknak csak 1 megoldása van. Legyen ez $x_0$
    - Az összes többi megoldás $x = k \cdot m' + x_0$ alakú (a kérdés csak az, hogy mit írhatunk k helyére)
    - Legyenek ezek $k_1$ és $k_2$
    - Vagyis $k_1 \cdot m'+x_0$ és $k_2 \cdot m'+x_0$, amik vagy azonos vagy különböző maradékot adnak m-mel osztva, ezért ezt vizsgáljuk:
    - $k_1 \cdot m'+x_0 \equiv k_2 \cdot m'+x_0\ (m)$
      $k_1 \cdot m' \equiv k_2 \cdot m'\ (m)$
      $k_1 \equiv k_2\ (\frac{m}{m'})$
      $k_1 \equiv k_2\ (d)$
    - Az új modulusból láthatjuk, hogy $k$ az $0, 1, 2,..., d-1$ értékeket veheti fel
    - Vagyis ezeket behelyettesítve $d$ darab megoldásunk lesz.

### Euklideszi algoritmus működése:
- Az első lépésből következik, hogy: $m \equiv r_1\ (a)$, amiből következik, hogy $(m, a) = (r_1, a)$
- A második lépés hasonlóan: $a \equiv r_2\ (r_1)$, amiből pedig: $(r_1,a) = (r_1,r_2)$
- Ennek a sornak a folytatásával kijön, hogy:
$(m, a) = (a, r_1) = (r_1, r_2) = ... = (r_{k1}, r_k)$
- Az utolsó lépés a $(k+1)$., amiből tudjuk, hogy $r_{k+1} \equiv 0\ (r_k) \Rightarrow r_k \equiv r_{k+1}$, vagyis $(r_{k-1}, r_k) = (r_k, r_{k+1}) = (r_k, r_k) = r_k$
- Ezzel beláttuk az állítást

### Euklideszi algoritmus lépésszáma:
> Az Euklideszi algoritmus legföljebb $2 \cdot \lceil \log_2{a} \rceil$ maradékos osztás megáll

- Egy tetszőleges lépés: $r_{i-2}=t_i \cdot r_{i-1}+r_i$
- Mivel $r_{i-2} > r_{i-1} > r_i$ *(hiszen a maradékok folyamatosan csökkennek)*
- Ezért $t_i \geq 1$ *(mert t egész és $r_{i-2} \neq 0 + r_i$)*
- De pont emiatt $r_{i-2} \geq r_{i-1} + r_i$
- Amiből egyértelmű, hogy $r_{i-2} > 2 \cdot r_i$
- Ekkor a páros sorszámú maradékokról tudjuk, hogy:  $a = r_0 > 2 \cdot r_2 > 4 \cdot r_4 > ... > 2^s \cdot r_{2s}$
- Ha $2^s \geq a$, akkor $r_{2s} < 1 \Rightarrow$ ez legfeljebb az utolsó lépés
- Ekkor $s = \lceil \log_2{a} \rceil$, aminek legfeljebb kétszerese az utolsó lépés, ez azt mutatja, hogy az osztások száma lineáris a bemenethez képest, vagyis ez a rész polinomiális.

> A futási ideje pedig $(c_1 \cdot k^2) \cdot (c_2 \cdot k) = c \cdot k^3$, vagyis az algoritmus polinomiális és köbös időben futtatható.
> *(EZ LEHET AZ ÖTÖSÉRT SEM KELL)*
>
> - $m, a$ bemenetekről tudjuk, hogy $m > a$, amelyek legfeljebb $k = log(m)$ jegyből állnak.
> - Ekkor a maradékos osztás legfeljebb $c_1 \cdot k^2$ idő alatt végezhető, ahol $c_1$ konstans
> - Emellett $\log_2{a} < c_2 \cdot k$ valamilyen $c_2$ konstansra
> - A ciklus és a ciklus mag is polinomiális időben futtatható, pontosabban: $(c_1 \cdot k^2) \cdot > (c_2 \cdot k) = c \cdot k^3$ alatt, ahol $c = c_1  \cdot  c_2$
> - így az algoritmus valóban polinomiális

### Egyéb:
##### Szükséges és elégséges feltétel:
$A \rightarrow B$, ekkor:

- A elégséges feltétele B-nek
- B szükséges feltétele A-nak

# 14. Tétel:
**Lineáris leképezés fogalma, mátrixa. Szükséges és elégséges feltétel egy függvény lineáris leképezés voltára.** Lineáris leképezések szorzata, szorzat mátrixa. Következmény: addíciós tételek a sin és cos függvényekre.

## Fogalmak:
**Lineáris leképezés fogalma:** $f: \mathbb{R}^n \rightarrow \mathbb{R}^k$ függvény lineáris leképzés, ha $\exists A \in \mathbb{R}^{k \cdot n}$, amelyre minden $\underbar{x} \in \mathbb{R}^n$ esetén $A\underbar{x} = f(\underbar{x})$ teljesül.

- Ha $n = k$, akkor lineáris transzformációnak nevezzük

**Lineáris leképezés mátrixa:** Ha $f$ lineáris leképzés, akkor mátrixa: $[f] = A$

**Szükséges és elégséges feltétel egy függvény lineáris leképezés voltára:** 
$f: \mathbb{R}^n \rightarrow \mathbb{R}^k$ akkor és csak akkor lineáris leképzés, ha:

1. $f(\underbar{x}+\underbar{y}) = f(\underbar{x})+f(\underbar{y})$ igaz minden $x, y \in \mathbb{R}^n$ esetén.
2. $f(\lambda \cdot \underbar{x}) = \lambda \cdot f(\underbar{x})$ igaz minden $x \in \mathbb{R}^n, \lambda \in \mathbb{R}$ esetén.

Ha ezeket teljesíti, akkor $[f]$ egyértelmű
[*(Bizonyítás)*](#lineáris-leképzés-feltételei)

**Lineáris leképezések szorzat mátrixa:**

$f: \mathbb{R}^n \rightarrow \mathbb{R}^k$ és $g: \mathbb{R}^k \rightarrow \mathbb{R}^m$ lineáris leképzések, akkor $g \circ f$ is lineáris leképzés
és $[g \circ f] = [g] \cdot [f]$
[*(Bizonyítás)*](#lineáris-leképzések-szorzata)

**Következmény - addíciós tételek a sin és cos függvényekre:**

1. $\sin(\alpha + \beta) = \sin \alpha \cdot \cos \beta + \cos \alpha \cdot \sin \beta$
2. $\cos(\alpha + \beta) = \cos \alpha \cdot \cos \beta - \sin \alpha \cdot \sin \beta$
[*(Bizonyítás)*](#addíciós-tételek)

## Bizonyítások

### Lineáris leképzés feltételei:
> $f: \mathbb{R}^n \rightarrow \mathbb{R}^k$ akkor és csak akkor lineáris leképzés, ha:
> 
> 1. $f(\underbar{x}+\underbar{y}) = f(\underbar{x})+f(\underbar{y})$ igaz minden $x, y \in \mathbb{R}^n$ esetén.
> 2. $f(\lambda \cdot \underbar{x}) = \lambda \cdot f(\underbar{x})$ igaz minden $x \in \mathbb{R}^n, \lambda \in \mathbb{R}$ esetén.

($\rightarrow$) Ha $f$ lineáris leképzés, akkor a tulajdonságok teljesülnek, mivel betartják a mátrix műveletek tulajdonságait:
1. $f(\underbar{x}+\underbar{y}) = A \cdot (\underbar{x}+\underbar{y}) = A \cdot \underbar{x} + A \cdot \underbar{y} = f(\underbar{x}) + f(\underbar{y})$
2. $f(\lambda \cdot \underbar{x}) = A \cdot (\lambda \cdot \underbar{x})=\lambda \cdot (A \cdot \underbar{x}) = \lambda \cdot f(\underbar{x})$

($\leftarrow$) Ha a tulajdonságok teljesülnek, akkor $f$ lineáris leképzés:

- legyen $A$ az a mátrix, amelyre teljesül, hogy $f(\underbar{e}_i) = \underbar{a}_i$
- Ekkor azt kell belátni,hogy $f(\underbar{x}) = A \cdot \underbar{x}$ teljesül minden $\underbar{x}$-re
- Legyen $V = \set{\underbar{x}\in \mathbb{R}^n: f(\underbar{x}) = A \cdot \underbar{x}}$ *(vagyis azokból az x vektorokból áll, amikre igaz $f(\underbar{x}) = A*\underbar{x}$)*
- Azt állítjuk, hogy $V \leq \mathbb{R}^n$ *($V$ altér $R^n$-ben)*, ennek a bizonyítása:
    - Zárt az összeadásra *($u,v \in V \Rightarrow u+v \in V$)*:
        - Legyen $u,v \in V$, vagyis $f(\underbar{u}) = A \cdot \underbar{u}$ és $f(\underbar{v})=A \cdot \underbar{v}$ 
        - $f(\underbar{u} + \underbar{v}) = f(\underbar{u}) + f(\underbar{v}) = A \cdot \underbar{u} + A \cdot \underbar{v} = A \cdot (\underbar{u}+\underbar{v})$ 
        - Amire igaz, hogy $\underbar{u}+\underbar{v} \in V$
    - Zárt a skalárral szorzásra *($u \in V \Rightarrow \lambda \cdot u \in V$)*:
        - Legyen $\lambda \in \mathbb{R}$ és $u \in \mathbb{R}^n$
        - Ekkor $f(\underbar{u}) = A \cdot \underbar{u}$
        - $f(\lambda \cdot \underbar{u}) = \lambda \cdot f(\underbar{u}) = \lambda \cdot (A \cdot \underbar{u}) = A \cdot (\lambda \cdot \underbar{u})$
        - Emiatt $\lambda \cdot u \in V$ is igaz
- Ekkor $V \leq \mathbb{R}^n$ olyan altér, amely tartalmazza $\underbar{e}_1, ..., \underbar{e}_n$, aminek a következménye, hogy $\mathbb{R}^n = V$
- Mivel $V$ tartalmaz minden $\mathbb{R}^n$ vektort, ezért minden $\mathbb{R}^n$-beli vektorra teljesül, hogy $f(\underbar{x}) = A \cdot \underbar{x}$
- Vagyis ha a  tulajdonságok teljesülnek, akkor $f$ valóban lineáris leképzés

$[f]$ egyértelműsége: 

- legyen $A$ egy lehetséges mátrixa $f$-nek. (ekkor az $i$. oszlopa $a_i$)
- *(Mátrix szorzás definíciója miatt)* $A \cdot \underbar{e}_i = \underbar{a}_i$
- Ez igaz minden $e$-re, $[f]=A$ miatt $f(\underbar{e}_i) = A \cdot \underbar{e}_i = \underbar{a}_i$, ami bizonyítja $[f]$ csak az a mátrix lehet, melynek $i$. oszlopa $f(\underbar{e}_i)$, vagyis csak $A$

### Lineáris leképzések szorzata
> $f: \mathbb{R}^n \rightarrow \mathbb{R}^k$ és $g: \mathbb{R}^k \rightarrow \mathbb{R}^m$ lineáris leképzések, akkor $g \circ f$ is lineáris leképzés és $[g \circ f] = [g] \cdot [f]$

- $[f] = A$ és $[g] = B$
- Ekkor minden $\underbar{x} \in \mathbb{R}^n$-re $f(\underbar{x}) = A \cdot \underbar{x}$ és minden $\underbar{y} \in \mathbb{R}^k$-ra $g(\underbar{y}) = B \cdot \underbar{y}$
- $g \circ f$-et alkalmazva egy tetszőleges $\underbar{x} \in \mathbb{R}^n$-re
- $(g \circ f) (\underbar{x}) = g(f(\underbar{x})) = g(A \cdot \underbar{x}) = B \cdot A \cdot \underbar{x} = (B \cdot A) \cdot \underbar{x}$
- Így valóban lineáris leképzés, amelynek mátrixa $[g] \cdot [f]$

### Addíciós tételek:
> 1. $\sin(\alpha + \beta) = \sin \alpha \cdot \cos \beta + \cos \alpha \cdot \sin \beta$
> 2. $\cos(\alpha + \beta) = \cos \alpha \cdot \cos \beta - \sin \alpha \cdot \sin \beta$

- $f_\alpha: \mathbb{R}^2 \rightarrow \mathbb{R}^2$ és $f_\beta: \mathbb{R}^2 \rightarrow \mathbb{R}^2$, amelyek a síkban az origó körüli elforgatást végzik $\alpha$ és $\beta$ szögben
- Ezekre alkalmazva $f_\alpha \circ f_\beta = f_{\alpha + \beta}$ ezek mind lineáris transzformációk, amiből következik, hogy: $[f_{\alpha + \beta}] = [f_\alpha] \cdot [f_\beta]$

![](./img/sin-cos.png)

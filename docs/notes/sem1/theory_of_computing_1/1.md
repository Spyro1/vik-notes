# 1. Tétel:
 **Oszthatóság, prímszámok, a számelmélet alaptétele** (csak a felbonthatóság bizonyításával). Prímek száma, $π(n)$ nagyságrendje (biz. nélkül). **Kongruencia fogalma, alapműveletek kongruenciákkal.**

## Fogalmak:
**Oszthatóság:** $a$ osztható $m$-mel ($a, m \in \mathbb{Z}$), ha $\exists k \in \mathbb{Z}$, amelyre $m \cdot k = a$

- **Valódi osztó:** $m$ valódi osztója $a$-nak, ha: $m | a$ és $1 < |m| < |a|$

**Prímszámok:** $p$ prím, ha $p \neq 0, 1, -1$ és $\nexists$ valódi osztója

**Prímek száma:** végtelen sok prím létezik 
[*(bizonyítás)*](#végtelen-sok-prím-létezik)

**$π(n)$ nagyságrendje:** $π(n) \approx \frac{n}{\ln{n}}$
*(A Nagy Prímszámtétel, ez a függvény megmondja nekünk $n$-ig a prímek darabszámát)*
- $\approx$ jel az aszimptotikus egyenlőséget jelöli. Ez azt jelenti, hogy a (bal-és jobboldali) két sorozat hányadosa 1-hez konvergál. $\displaystyle{\lim_{n \to\infty}} \frac{π(n)}{\frac{n}{\ln{n}}} = 1$
*(a becslés relatív hibája n növekedtével 0-hoz konvergál)*

**Számelmélet alaptétele:** $\forall n \neq 0, 1, -1$ szám felbontható prímek szorzataként ($n \in \mathbb{Z}$). Ez a felírás a sorrendtől és a (-1) szorzástól eltekintve egyértelmű
[*(bizonyítás)*](#felbonthatóság-bizonyítása)

**Kongruencia fogalma:** (Legyenek $a,b,m \in \mathbb{Z}, m \neq 0$.) Az $a$ kongruens $b$-vel modulo $m$, ha $a$-t és $b$-t $m$-mel maradékosan osztva azonos maradékot kapunk. *(Vagyis $a$ és $b$ azonos maradékot ad $m$-mel osztva)*
$a \equiv b\ (mod\ m) \Leftrightarrow m | a-b$
[*(bizonyítás)*](#ekvivalens-definíció)

**Alapműveletek kongruenciákkal:**
Ha $a \equiv b\ (m)$ és $c \equiv d\ (m)$, vagyis $m | a-b$ és $m | c-d$

1. $a + c \equiv b + d\ (m)$
2. $a - c \equiv b - d\ (m)$
3. $a \cdot c \equiv b \cdot d\ (m)$
4. $\forall k \in \mathbb{Z}^+ : a^k \equiv b^k$
5. Osztás: *(itt c és d változók)*
    - $ac \equiv bc \ (m)$ és $(c, m) = 1$ *(vagyis relatív prímek, mert a LNKO-juk = 1)*, akkor $a \equiv b\ (m)$
    - $ac \equiv bc \ (m)$ és $(c, m) = d$, akkor $a \equiv b\ (\frac{m}{d})$

[*(bizonyítás)*](#műveletek-bizonyítása)

## Bizonyítások:
### Végtelen sok prím létezik:
*(Indirekt módon)*

1. Tegyük fel, hogy véges sok prím $\exists$ *($p_1, p_2, ..., p_n$)*
2. Ezeknek a szorzatához adjunk hozzá egyet: $N = p_1 \cdot p_2 \cdot ... \cdot p_n + 1$
$N$-nek nincs prím osztója $\rightarrow$ a számelmélet alaptétele nem teljesül $\rightarrow$ az 1. feltételezésünk hibás (vagyis végtelen sok prím létezik)

### Felbonthatóság bizonyítása:
$n \in \mathbb{Z}, |n| > 1$ egész felbontása prítényezőkre a következő módon történik:

1. Ha $n$ prímszám, akkor kész vagyunk
2. Ha nem, akkor fel lehet bontani a valódi osztóinak szorzatára *(prímek definíciója miatt)*, ekkor $n = a_1 \cdot a_2 \cdot ... \cdot a_k$
3. Ha a felbontás csak prímekből áll, akkor kész vagyunk
4. Ha van köztük olyan, ami nem prím *(mondjuk az $a_i$)*, akkor azt is felbontjuk valódi osztóira *(mondjuk $a_i = b \cdot c$)*. Ekkor ezeket a valódi osztókat visszahelyettesítjük a nem prímek helyére. 
($n = a_1 \cdot a_2 \cdot ... \cdot a_{i-1} \cdot b \cdot c \cdot a_{i+1} \cdot ... \cdot a_k$)
5. Ezt a lépést ismételgetjük, amíg nem maradnak csak prímszámok
(Ez az eljárás véges sok lépésben megoldható, hiszen a felbontás legfeljebb $log_2|n|$ tényezős lesz)

### Ekvivalens definíció:
> $a \equiv b\ (mod\ m) \Leftrightarrow m | a-b$

- $a \equiv b\ (m)$, ebből a definíció alapján:
    - $a = k_1 \cdot m+r$
    - $b = k_2 \cdot m+r$
- Amiből kifejezhetjük, hogy: $a-b = (k_1 \cdot m+r) - (k_2 \cdot m+r) = m \cdot (k_1-k_2)$
- Amiről tudjuk, hogy $m\ |\ m \cdot (k_1-k_2)$
- Vagyis a két definíció ekvivalens

### Műveletek bizonyítása:
1. $m | (a-b)+(c-d) \Rightarrow m|(a+c)-(b+d) \Rightarrow a + c \equiv b + d\ (m)$
2. $m | (a-b)-(c-d) \Rightarrow m|(a-c)-(b-d) \Rightarrow a - c \equiv b - d\ (m)$
3.  $m\ |\ a-b$ és $m\ |\ c-d$
    $m\ |\ (a-b) \cdot c$ és $m\ |\ b \cdot (c-d)$ 
    $m\ |\ ac-bc$ és $m\ |\ bc-bd$ 
    $m\ |\ ac-bc+bc-bd$ 
    $a \cdot c \equiv b \cdot d\ (m)$
4. az előző alapján, ahol $c = a$ és $d = b$
    akkor $a^2 \equiv b^2\ (m)$, 
    ugyanezt újra alkalmazva $a^3 \equiv b^3\ (m)$ az eredmény
    általánosan pedig $k$-szor megismételve $a^k \equiv b^k\ (m)$-et kapunk
5. Osztás: $ac \equiv bc \ (m)$ és $(c, m) = d$, akkor $a \equiv b\ (\frac{m}{d})$
    - $c'=\frac{c}{d}$ és $m'=\frac{m}{d}$, ezek egészek, mert $d$ osztójuk
    - Ekkor $(c', m')=1$, különben $d$ más lenne
    - $ac \equiv bc\ (m) \Leftrightarrow m\ |\ ac - bc = c \cdot (a-b)$
    - Ami ekvivalens azzal, hogy $m'\ |\ c'*(a-b)$
    - Amiből tudjuk, hogy $m'\ |\ a-b$, hiszen $(c', m')=1$
    - Ebből kiderül, hogy az állítás igaz.
    - Következménye pedig, hogy $d=1$ esetén $a \cdot c \equiv b \cdot c\ (m) \Leftrightarrow a \equiv b\ (m)$

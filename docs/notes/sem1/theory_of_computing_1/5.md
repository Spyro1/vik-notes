# 5. Tétel:
Térbeli koordinátageometria: **sík egyenlete, egyenes egyenletrendszerei (paraméteres és nem paraméteres alakban is). Skaláris szorzat fogalma és kiszámítása** (biz. nélkül); **vektoriális szorzat fogalma és kiszámítása** (biz. nélkül). Adott térbeli vektorok lineáris függetlenségének, $\mathbb{R}^3$-beli generátorrendszer voltának, illetve bázis voltának geometriai feltétele.

## Fogalmak:
**Sík egyenlete:** $Ax+By+Cz=D$

- a síkot egyértelműen meghatározza:
    -  $n = (A, B, C)$ normálvektora és $P_0=(x_0, y_0, z_0)$ pontja 
    $\Rightarrow Ax+By+Cz = A \cdot x_0 + B \cdot y_0 + C \cdot z_0$
    -  3 pontja (ezek legyenek A, B, C pontok): $\vec{A B} \perp \underbar{n} \text{ és } \vec{A C} \perp \underbar{n}$ 
    *(ez egy egyenletrendszer ahol igazából az egyik $n$ helyére bármit beírhatunk, ami nem nulla és megoldjuk mondjuk $n_1, n_2$-re)*
- $P$ pont rajta van a síkon, ha: $\vec{P P_0}$ merőleges $n$-re
[*(Bizonyítás)*](#p-rajta-van-a-síkon)

**Egyenes egyenletrendszerei:**

- Az egyenest egyértelműen megahatározza: $\underbar{i}=(i_1,i_2,i_3)$ irányvektora és $P_0=(x_0, y_0, z_0)$ pontja
- Paraméteres: itt $t \in \mathbb{R}$ skalár *(úgy érdemes elképzelni, hogy $P_0 + t \cdot \underbar{i}$ erre a pontra mutat és a különböző $t$-k adják az egyenes összes pontját)*
    $x = t \cdot i_1+x_0$
    $y = t \cdot i_2+y_0$
    $z = t \cdot i_3+z_0$
- Nem paraméteres: *(ez a paraméteres átalakítva)*
    $t = \frac{x-x_0}{i_1}=\frac{y-y_0}{i_2}=\frac{z-z_0}{i_3}$
    *(Ha az egyik $i$ nulla, akkor azt a részt másképp kezeljük)*
    [*(Bizonyítás)*](#p-eleme-az-egyenesnek)

**Skaláris szorzat fogalma:** $\underbar{u} \cdot \underbar{v} = |\underbar{u}| \cdot |\underbar{v}| \cdot \cos(\varphi)$, vagyis $\underbar{u},\underbar{v}$ vektorok hosszát a közrezárt szögükkel szorozva megkapjuk skaláris szorzatuk. *(hasznos, hogy a szorzat 0, ha merőlegesek. Másik hasznos, hogy nem csak síkban működik)*
**Skaláris kiszámítása:** 
$\underbar{u} = (u_1, u_2, u_3); \underbar{v} = (v_1, v_2, v_3)$
$\underbar{u} \cdot \underbar{v} = u_1 \cdot v_1 + u_2 \cdot v_2 + u_3 \cdot v_3 = |\underbar{u}| \cdot |\underbar{v}| \cdot \cos(\varphi)$

**Vektoriális szorzat fogalma:** $\underbar{a},\underbar{b} \in \mathbb{R}^3$ térvektorok vektoriális szorzata az $\underbar{a}×\underbar{b}$ jelölt térvektor, amelyre a következő feltételek fennálnak:

1. Hossza: $|\underbar{a}×\underbar{b}| = |\underbar{a}| \cdot |\underbar{b}| \cdot \sin(\varphi)$
2. Iránya: $\underbar{a}×\underbar{b} \perp \underbar{a}, \underbar{b}$ *(merőleges mindkettőre)*
3. $\underbar{a}, \underbar{b}, \underbar{a}×\underbar{b}$ jobbsodrású rendszer *(hüvelykujjam u, mutató v, középső u×v a jobbkezemen)*

**Vektoriális szorzat kiszámítása:**
$\underbar{a}×\underbar{b} = \begin{vmatrix} i & j & k\\ a_1 & a_2 & a_3\\b_1 & b_2 & b_3 \end{vmatrix}$ *(ahol $i,j,k$ az x,y,z tengelyek egységvektorai)*
Ezt kifejtési tétellel nagyon kényelmes megoldani:

$$\underbar{a}×\underbar{b} = i \cdot \begin{vmatrix} a_2 & a_3\\ b_2 & b_3 \end{vmatrix} -j \cdot \begin{vmatrix} a_1 & a_3\\ b_1 & b_3 \end{vmatrix} + k \cdot \begin{vmatrix} a_1 & a_2\\ b_1 & b_2 \end{vmatrix}$$

*(2×2-es mátrix determinánsa $a \cdot d-b \cdot c$)*

**Lineáris függetlenség:**

1. $\underbar{v}_1, \underbar{v}_2, ...,  \underbar{v}_k \in \mathbb{R}^n$ vektorrendszer lineárisan független, ha semelyik $\underbar{v}_i$ nem áll elő a többi vektor lineáris kombinációjaéknt.
2. $\underbar{v}_1, \underbar{v}_2, ...,  \underbar{v}_k \in \mathbb{R}^n$ vektorrendszer akkor és csak akkor lineárisan független, ha kizárólag $\lambda_1 = \lambda_2 = ... = \lambda_k = 0$ esetben egyenlőség a $\lambda_1 \cdot \underbar{v}_1 +\lambda_2 \cdot \underbar{v}_2 +...+\lambda_k \cdot \underbar{v}_k = \underbar{0}$
[*(Bizonyítás)*](#lineáris-függetlenség)

**Generátor rendszer:** $\underbar{v}_1, \underbar{v}_2, ...,  \underbar{v}_k \in \mathbb{R}^n$ és $\braket{ \underbar{v}_1, \underbar{v}_2, ...,  \underbar{v}_k } = V \leq \mathbb{R}^n$, ekkor $\underbar{v}_1, \underbar{v}_2, ...,  \underbar{v}_k$ generátorrendszere $V$-nek

- $\mathbb{R}^3$-ben:
    - 1 vektor: egy egyenes 
    - 2 (nem párhuzamos) vektor: egy sík
    - 3 (nem párhuzamos) vektor: az egyész $\mathbb{R}^3$
    - 4+ vektor: nem lehet független rendszer, de ugyanúgy $\mathbb{R}^3$-t alkotja

**Bázis:** $V \leq \mathbb{R}^n$, $B$ vektorrendszer bázisa $V$-nek, ha $B$ független és generátorrendszere $V$-nek

- standard bázis: Jelölje minden $1 \leq i \leq n$ esetén $e_i$ azt az $R^n$-beli vektort, amelynek felülről az $i$. koordinátája 1, a többi pedig 0. Ekkor $B=\set{e_1, e_2, ..., e_n}$ bázis $\mathbb{R}^n$-ben.

## Bizonyítások:

### P rajta van a síkon:
$P = (x, y, z)$ pontosan akkor van a síkon, ha $\vec{P P_0}$ párhuzamos S-sel.
$\vec{P P_0} = (x-x_0, y-y_0, z-z_0)$
Ez pedig akkor igaz, ha $\vec{P P_0}$ merőleges $\underbar{n}=(n_1, n_2, n_3)$, vagyis  $\vec{P P_0} \cdot \underbar{n} = 0$
Vagyis $n_1 \cdot (x-x_0) + n_2 \cdot (y-y_0) + n_3 \cdot (z-z_0)=0$ *(ezt kibontva és a 0-ásokat átvíve a jobb oldalra megkapjuk a sík egyenletét)*

### P eleme az egyenesnek:
$P = (x, y, z)$ eleme az $e$ egyenesnek, ha valamely $t$-re $e$ a $P$-t adja.

- Vagyis a 3 egyenletből kifejezve azonos értékeket kell kapnunk, ha $i_1,i_2,i_3 \neq 0$. *(ez a nem paraméteres első sora.)* Ha ekkor létezik megfelelő $t$, akkor $P \in e$.
- Ha az egyik, mondjuk $i_3 = 0$, akkor megfelelő $t$ létezése azt jelenti, hogy $z = z_0$ egyenlett mellett fennáll az első kettő állítás ($\frac{x-x_0}{i_1}=\frac{y-y_0}{i_2}$)
- Ha 2, mondjuk $i_1, i_2 = 0$, akkor $x = x_0$ és $y = y_0$ esetben mindig választható olyan $t$, ami teljesíti a 3. állítást

### Lineáris függetlenség:
>  1. A $\underbar{v}_1, \underbar{v}_2, ...,  \underbar{v}_k \in \mathbb{R}^n$ vektorrendszer akkor lineárisan független, ha semelyik $\underbar{v}_i$, vektor sem áll elő a többi vektor lineáris kombinációjaként.
>2. $\underbar{v}_1, \underbar{v}_2, ...,  \underbar{v}_k \in \mathbb{R}^n$ vektorrendszer akkor és csak akkor lineárisan független, ha kizárólag $\lambda_1 = \lambda_2 = ... = \lambda_k = 0$ esetben egyenlőség a $\lambda_1 \cdot \underbar{v}_1 + \lambda_2 \cdot \underbar{v}_2 + ... + \lambda_k \cdot \underbar{v}_k = \underbar{0}$

1. ($\Rightarrow$) Akkor független, ha $\underbar{0}$-t csak $\lambda_1=...=\lambda_k=0$ hozza létre:
 *(Indirekt módon)* Tegyük fel, hogy $\underbar{v}_1, \underbar{v}_2, ...,  \underbar{v}_k \in \mathbb{R}^n$ összefüggő és ez is csak $\lambda_1 = ... = \lambda_k = \underbar{0}$ esetben hoz létre $\underbar{0}$-t.
    - Mert összefüggő, ezért az egyik vektor, mondjuk $\underbar{v}_1$ kifejezhető a többi lineáris kombinációjaként: $\underbar{v}_1 =\alpha_2 \cdot \underbar{v}_2 + \alpha_3 \cdot \underbar{v}_3 +...+ \alpha_k \cdot \underbar{v}_k$. 
    - Ekkor $\underbar{v}_1 - \alpha_2 \cdot \underbar{v}_2 - \alpha_3 \cdot \underbar{v}_3 -...- \alpha_k \cdot \underbar{v}_k = \underbar{0}$
    - Az állításunk hibás $\Rightarrow$ csak független hoz létre $\underbar{0}$-t
2. ($\Leftarrow$) Akkor csak $\lambda_1=...=\lambda_k=0$ hozza létre $\underbar{0}$-t, ha független:
    *(Indirekt módon)* Tegyük fel, hogy: $\lambda_1, \lambda_2, ...,\lambda_k$ skalárok, amik nem mind 0. A független vektorrendszerrel mégis $\lambda_1 \cdot \underbar{v}_1  + \lambda_2 \cdot \underbar{v}_2 +...+ \lambda_k \cdot \underbar{v}_k = \underbar{0}$
    - Mondjuk $\lambda_1 \neq 0 \Rightarrow \lambda_1 \cdot \underbar{v}_1 = -\lambda_2 \cdot \underbar{v}_2 -...- \lambda_k \cdot \underbar{v}_k$
    - Ekkor $\underbar{v}_1 = -\frac{\lambda_2}{\lambda_1} \cdot \underbar{v}_2-...-\frac{\lambda_k}{\lambda_1} \cdot \underbar{v}_k$, vagyis $\underbar{v}_1$ előállítható $\Rightarrow$ összefüggő
    - Az állításunk hibás $\Rightarrow$ csak $\lambda_1=...=\lambda_k=0$-val működik
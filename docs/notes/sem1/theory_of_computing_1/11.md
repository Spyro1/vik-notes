# 11. Tétel:
$n × n$-es **lineáris egyenletrendszer egyértelmű megoldhatóságának jellemzése a determináns segítségével.** Kapcsolat a lineáris egyenletrendszerek, az $\mathbb{R}^n$-beli generált altérhez tartozás kérdése, illetve a mátrixszorzáson alapuló mátrixegyenletek között. Kapcsolat négyzetes mátrix determinánsa, illetve a sorok és az oszlopok lineáris függetlensége között.

## Fogalmak:
**($n × n$)-es lineáris egyenletrendszer megoldhatóságának egyértelműsége determinánssal:** 
Legyen $(A|\underbar{b})$ egy $n$ változós $n$ egyenletből álló lineáris egynletrendszer kibővített együtthatómátrixa. Ekkor az egyenletrendszer akkor és csak akkor egyértelműen megoldható, ha $\det A \neq 0$
[*(Bizonyítás)*](#nn-es-megoldása)

**Kapcsolat a lineáris egyenletrendszerek, az $\mathbb{R}^n$-beli generált altérhez tartozás kérdése, illetve a mátrixszorzáson alapuló mátrixegyenletek között:** Az alábbi állítások ekvivalensek az $\underbar{a}_1, ..., \underbar{a}_n, \underbar{b} \in \mathbb{R}^k$, ahol $A$ az $a_1,...,a_n$ egyesítésével keletkező $(k \cdot n)$-s mátrix.
1. Megoldható az $A \cdot \underbar{x}=\underbar{b}$ <u>mátrixegyenlet</u>
2. Megoldható az $(A|\underbar{b})$ kibővített együtthatómátrixú <u>lineáris egyenletrendszer</u>
3. $\underbar{b} \in \braket{\underbar{a}_1, ..., \underbar{a}_n}$, vagyis $\underbar{b}$ eleme a <u>generált altérnek</u>
[*(Bizonyítás)*](#ekvivalenciák-a-mátrixegyenletekkel)

**Kapcsolat négyzetes mátrix determinánsa, illetve a sorok és az oszlopok lineáris függetlensége között:** Az alábbi állítások ekvivalensek $A \in \mathbb{R}^{n  \cdot n}$-re
1. Ha $\det A \neq 0$
2. $A$ oszlopai lineárisan függetlenek
3. $A$ sorai lineárisan függetlenek
[*(Bizonyítás)*](#determináns-és-függetlenség)

## Bizonyítások:

### n×n-es megoldása:
> akkor van egyértelmű megoldás, ha  $\det A  \neq 0$

Futtassuk $(A|\underbar{b})$-re a Gauss-eliminációt. A lépések megváltoztathatják a determinánst, de azt [nem, hogy nulla-e](9.md#determináns-gauss-elim). 
A Gauss-elimináció a 3 opció egyikével ér véget:

1. Az egynletrendszer nem megoldható. Mivel ekkor tilos sor volt, ezért van sor, ami csupanulla $\Rightarrow \det A = 0$ volt eredetileg is.
2. Az egyenletrendszernek végtelen sok megoldása van. Ekkor nem érjük el a lépcsősalakot. Ekkor az első fázis végén már csupa nulla sor keletkezik $\Rightarrow \det A = 0$ volt eredetileg is.
3. Az egyenletrendszernek egyértelmű a megoldása. Ekkor RLA alakban van a kibővített együtthatómátrix, vagyis $\det A = 1$. Mivel a determináns végül nem 0, ezért eredetileg sem volt 0.

Vagyis az egyértelmű megoldhatóságnak szükséges és elégséges feltétele, hogy $\det A  \neq 0$

### Ekvivalenciák a mátrixegyenletekkel
> 1. Megoldható az $A  \cdot \underbar{x}=\underbar{b}$ <u>mátrixegyenlet</u>
> 2. Megoldható az $(A|\underbar{b})$ kibővített együtthatómátrixú <u>lineáris egyenletrendszer</u>
> 3. $\underbar{b} \in \braket{\underbar{a}_1, ..., \underbar{a}_k}$, vagyis $\underbar{b}$ eleme a generált altérnek

- A 3. ekvivalens a 2.-kal: 
    - a 3. állítást felírhatjuk így: $\lambda_1 \cdot \underbar{a}_1 +...+ \lambda_n \cdot \underbar{a}_n = \underbar{b}$
    ekkor: $\lambda_1 \cdot \underbar{a}_{1,i} +...+ \lambda_n \cdot \underbar{a}_{n,i}= \underbar{b}_i\ (\forall\ 1 \leq i \leq k)$
    - a 2. állítás pedig felírható úgy, hogy: $\underbar{a}_{i, 1} \cdot x_1 +...+ \underbar{a}_{i, n} \cdot x_n= \underbar{b}_i\ (\forall\ 1 \leq i \leq k)$
    
    - Láthatjuk, hogy a kettő kifejezés azonos $\lambda_i = x_i$
- Az 1. ekvivalens a 2.-kal:
    - 1.-ről tudjuk, hogy $\underbar{x} \in \mathbb{R}^n$, hiszen $A\ (k \cdot n)$-es.
    Az $\underbar{x}$ elemeit fel lehet írni úgy, mint: $x_1, x_2, ..., x_n$, ekkor a sorok felírhatók úgy, mint:
    $\underbar{a}_{i, 1} \cdot x_1 +...+ \underbar{a}_{i, n} \cdot x_n= \underbar{b}_i\ (\forall\ 1 \leq i \leq k)$, ami konkrétan megegyezik a 2.-kal

Ebből is látszik, hogy a 3 állítás ekvivalens
*(Ha ehhez rajzolgatsz példákat, akkor lehet vizsgáztató jobban fog szeretni)*

### Determináns és függetlenség
> ha $\det A \neq 0$, akkor a sorok és oszlopok függetlenek
- Korábbi állítás miatt, ha $A \cdot \underbar{x} = \underbar{0}$ egyetlen megoldása $\underbar{x} = \underbar{0}$, akkor az ekvivalens azzal, hogy $a_1, a_2, ..., a_n$ vektorok lineárisan függetlenek.
- Másik korábbi állítás miatt $(A | \underbar{0})$ csak akkor egyértelműen megoldható  $\det A \neq 0$. Ebből következik, hogy oszlopai függetlenek.
- Ha $\det A \neq 0$, akkor $\det A^T \neq 0 \Rightarrow A^T$ oszlopai függetlenek $\Rightarrow A$ sorai függetlenek
Vagyis $A$ oszlopai és sorai is függetlenek, ha determinánsa nem 0.
# 4. Tétel
Polinomiális futásidejű algoritmus (vázlatos) fogalma. Számelmélet és algoritmusok: alapműveletek és hatványozás az egészek körében, **moduláris hatványozás,** ezek lépésszáma. Prímtesztelés, Car-michael számok. Nyilvános kulcsú titkosítás, megvalósítása RSA-kóddal.

## Fogalmak
**Polinomiális futásidejű algoritmus (vázlatos) fogalma:** Azon algoritmusok polinomiális futásidejűek, ahol $c > 0$ és $k > 0$ konstansok, és igaz, hogy $c \cdot n^k$ lépés után a program minden inputméret $(n)$ esetén.

- A futásidőt nem a bemenet "értéke", hanem a "hossza" határozza meg
- Bemenet hossza: $\approx \log_{10}(n)$

**Számelmélet és algoritmusok:** 

- **Alapműveletek és hatványozás az egészek körében:**
    Minden be- és kimenet egész szám

    | Művelet          | Bemenet | Kimenet                                     | Futásidő         |
    | ---------------- | ------- | ------------------------------------------- | ---------------- |
    | összeadás        | $a,b$   | $a+b$                                       | $c \cdot k$      |
    | kivonás          | $a,b$   | $a-b$                                       | $c \cdot k$      |
    | szorzás          | $a,b$   | $a \cdot b$                                 | $c \cdot n^2$    |
    | maradékos osztás | $a,b$   | $\lfloor \frac{a}{b} \rfloor + (a \mod\ b)$ | $c \cdot n^2$    |
    | hatványozás      | $a,b$   | $a^b$                                       | nem polinomiális |

    [*(Bizonyítás)*](#alapműveletek-futásideje)

- **Moduláris hatványozás:** 
    - Bemenet: $a, b, m$
    - Kimenet: $a^b \mod\ m$
    - Polinomiális algoritmus, négyzetesen növeljük a kitevőt *(ez sokkal jobb, mint mindegyik hatványra kiszámítani)*
    > pl.
    > $13^1 \equiv 13\ (97)$
    > $13^2 \equiv 169 \equiv 72\ (97)$
    > $13^4 \equiv 72^2 \equiv 43\ (97)$
    > $13^8 \equiv 43^2 \equiv 6\ (97)$
    > ...
    > De mi van, ha $13^{13} \equiv x\ (97)$-re vagyunk kíváncsiak?
    > $13^{13}=13^{1+4+8}=13^1 \cdot 13^4 \cdot 13^8$
    >
    > $13^{13} \equiv x\ (97)$
    > $13^1 \cdot 13^4 \cdot 13^8 \equiv x\ (97)$
    > $13 \cdot 43 \cdot 6 \equiv x\ (97)$
    > $3354 \equiv x\ (97)$
    > $56 \equiv x\ (97)$
    
    - Ez az algoritmus biztosan működik minden bináris formában felírható $b$-re
    - Ennek az algoritmusnak a lépésszáma: $c_1 \cdot c_2 \cdot k \cdot l^2 \leq c \cdot (j+k+l)^3 = c \cdot n^3$
    [*(Bizonyítás)*](#moduláris-hatványozás-lépésszáma)

**Prímtesztelés:** 

- Bemenet: $m$ pozitív egész;
- Kimenet: „IGEN”, ha $m$ prím és „NEM”, ha $m$ nem prím.
- A prímtesztelő algoritmusok az $m$ összetettségéről tesznek állítást anélkül, hogy egyetlen valódi osztóját is megtalálnák.

**Fermat-teszt:** egy egyszerű prímtesztelő algoritmus.
![](./img/fermat-test.png)

- Működése a kis-Fermat tétel alapján
- $p$ prím, ha $p \nmid a \Rightarrow a^{p-1} \equiv 1\ (p)$, ebből következik, hogy:
- Ha $(a,m) = 1$, akkor
    - $a$ cinkos, ha $a^{m-1} \equiv 1\ (m)$
    - $a$ áruló, ha $a^{m-1} \not\equiv 1\ (m)$
- **Állítás:**  Ha létezik áruló, akkor az $m$-nél kisebb $m$-hez relatív prímek fele áruló. 
- **Következmény:** 50% az esély, hogy 1 tesztnél lebukjon $\rightarrow$ ha százszor futtatjuk, akkor $\frac{1}{2^{100}}$-on a hiba esélye.
[*(Bizonyítás)*](#fermat-teszt) 

**Car-michael számok:** nincs árulójuk, de nem prímek (pl. 561)

**Nyilvános kulcsú titkosítás megvalósítása RSA-kóddal:**
> Van 2 nagy prímszámunk: $p, q$ (300-600 jegyű)
> Nyilvános:
> $N = p \cdot q$
> $c$ - választott számunk, ami $m$-nél kisebb és relatív prím $m$-mel
> Kódoló függvény: $C(x) = x^c \mod N \Rightarrow C(x) \equiv x^c\ (N)$
>
> Csak mi tudjuk:
> $m = \varphi(N)$ 
> Dekódoló függvény: $D(x) = x^d \mod N$
> 
> $D(x)$ úgy működik, hogy:
> 
> - $D(C(x)) = x$ *(vagyis $D$ inverze $C$-nek)*
> - Lemma: $x^{k*\varphi(N)+1} \equiv x\ (N)$
> - Ez a lemma azért jó, mert nekünk ez a célunk, hiszen van egy $x^c$-nek egy maradéka, de nekünk $x$ kell. Vagyis a dekódoláshoz meg kell találnunk azt a $d$-t, amire igaz, hogy:
> $x^{c \cdot d} \equiv x\ (N)$ 
> - Ezt úgy fogjuk megtalálni, hogy fogjuk a $c \cdot d \equiv 1\ (m)$ lineáris kongruenciát
> - Ennek létezik egyértelműen megoldása *(hiszen $(c,m)=1$)*. Legyen ez a megoldás $d$.
> - Ekkor elmondhatjuk, hogy: $c \cdot d = k \cdot m+1$ és mivel tudjuk, hogy $m$ mennyi, ezért a kifejezés értéke: $k \cdot \varphi(N)+1$
> - Vagyis ekkor: $x^{k \cdot \varphi(N)+1} \equiv x\ (N)$, vagyis a dekódolás tényleg működik.
> - És azért titkos, mert $m$-et csak mi ismerjük, vagyis a $c \cdot d \equiv 1\ (m)$-et is csak mi tudjuk megoldani
> [*(Lemma bizonyítása)*](#lemma-bizonyítása) 


## Bizonyítások

### Alapműveletek futásideje:
- **Összeadás:** $a$ és $b$ bemenetek hossza $k$ és $l$, tekintsük úgy, mintha mindkettő hossza a nagyobb érték lenne, mondjuk a $k$. (Innentől úgy végezzük, mint az írásbeli összeadást.) Ekkor $k$-szor hajtjuk végig a ciklust, ami jobbról balra lépked $a$ és $b$ jegyein. Ezeken a jegyeken $c$ konstans darab elemi bitműveletet végzünk (számjegyek összeadása, maradék hozzáadása, új maradék eltárolása). Így a lépésszám $c \cdot k$ lesz.
- **Kivonás:** ugyanúgy, mint fentebb
- **Szorzás:** (hasonlóan az írásbelihez) ha a bemenetek hossza $k$ és $l$, akkor 2 ciklusunk van egymásba ágyazva *(hiszen mindkét szám jegyein lépkedünk)*. A ciklus mag megint valami $c$ műveletből áll. A futásidő ekkor $c*k*l$, amit ki lehet fejezni a következő módon: $c \cdot k \cdot l \leq c \cdot (k+l)^2 = c \cdot n^2$, ahol $n = k+l$. Ez a művelet négyzetes időben történik.
- **Írásbeli osztás:** ugyanúgy, mint fentebb, csak $c$ értéke itt is más lenne. *Erre vannak hatékonyabb műveletek is, de csak nagy számoknál érződik a különbség.*
- **Hatványozás:** a hatványozás nem polinomiális, hiszen $a^b = a \cdot a \cdot ... \cdot a$ vagyis $b-1$-szer szoroznánk az eredményt $a$-val, ekkor az eredmény hossza: $\approx b \cdot \log_{10}(a)$, aminek már a kiírása sem polinom

### Moduláris hatványozás lépésszáma:
> Ennek az algoritmusnak a lépésszáma: $c_1 \cdot c_2 \cdot k \cdot l^2 \leq c \cdot (j+k+l)^3 = c \cdot n^3$

- $a, b, m$ bemenet, számjegyeik száma $j, k, l$. Az input mérete ekkor $n = j + k + l$
- A ciklusmag minden végrehajtásakor legfejlebb 2 szorzást, 2 maradékos osztást és 1 felezést kell elvégeznünk.
- A szorzásokat mindig $m$-nél kisebb, az osztásokat pedig $m^2$-nél kisebb számokon, ezért a ciklusmag legfeljebb $c_1 \cdot l^2$ lépést igényel. 
- A ciklust $\lfloor \log_2(b) \rfloor + 1$-szer hajtjuk végre. *(hiszen ennyi $b$ bináris felírásában a jegyek száma)* Erről tudjuk, hogy $\log_2(b) \leq c_2 \cdot k$, vagyis az algoritmus teljes lépésszáma legfeljebb $c_1 \cdot c_2 \cdot k \cdot l^2 \leq c \cdot (j+k+l)^3 = c \cdot n^3$ *(ez azért megy így, mert $(j+k+l)^3$-ben van $k \cdot l^2$ nagyságrendű dolog is)*

### Fermat-teszt:
> Ha létezik áruló, akkor az $m$-nél kisebb $m$-hez relatív prímek fele áruló. 

- Legyen $a$ egy áruló és $c_1, c_2, ... c_k$ az $m$ összes cinkosa.
- $a$-val szorozva ezeket mind különböző maradékot adnak $m$ moduloval *(hiszen mindegyik kisebb $m$-nél)*
- azért adnak biztosan különböző maradékot, mert 
$a \cdot c_i \equiv a \cdot c_j\ (m)$
$c_i \not\equiv c_j\ (m)$
- ebből látjuk, hogy $k$ különböző maradék létezik

### Lemma bizonyítása:
> Legyenek $p$ és $q$ különböző prímek és $N = p \cdot q$. Ekkor tetszőleges $x$ és $k \geq 1$ egészekre $x^{k \cdot \varphi(N)+1} \equiv x\ (N)$

1. Ha $(x, N) = 1$
    - $x^{k \cdot \varphi(N)+1} \equiv x\ (N)$ *(beoszthatunk $x$-el, hiszen relatív prímek)*
    - $x^{k \cdot \varphi(N)} \equiv 1\ (N)$ *(mert relatív prímek, ezért az Euler-Fermat teljesül $\rightarrow$ igaz)*
2. Ha $(x, N) \neq 1$
    - Ha $p | x$ vagy $q | x$:
        - A két eset ugyanolyan, ezért most mondjuk legyen $q | x$ és $p \nmid x$
        - Ekkor $(p, x) = 1$ és $\varphi(p)=p-1$
        - Ekkor $x^{p-1} \equiv 1\ (p)$
        - Ha ezt felemeljük a $k \cdot (q-1)$.-re és megszorozzuk $x$-el a két oldalt, akkor:
        $x^{k \cdot (q-1)(p-1)} \cdot x \equiv x\ (p)$
        $x^{k \cdot \varphi(N)+1} \equiv x\ (p)$
        - Mivel $q|x$, ezért a kongruencia igaz modulo $q$-ra is, emiatt modulo N-re is igaz. 
    - Ha $p | x$ és $q | x$, akkor pedig $N | x$, ami $0 \equiv 0\ (N)$, ami magától értetődő

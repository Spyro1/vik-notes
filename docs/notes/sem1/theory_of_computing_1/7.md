# 7. Tétel:
**Bázis és dimenzió fogalma,** a dimenzió egyértelműsége. **Standard bázis,** $\mathbb{R}^n$ dimenziója. **Koordinátavektor fogalma** és annak egyértelműsége. Bázis létezése $\mathbb{R}^n$ tetszőleges alterében.

## Fogalmak
**Bázis fogalma:**  $V \leq \mathbb{R}^n$, $B$ vektorrendszer bázisa $V$-nek, ha $B$ független és generátorrendszere $V$-nek

**Standard bázis:** Jelölje minden $1 \leq i \leq n$ esetén $e_i$ azt az $R^n$-beli vektort, amelynek felülről az $i$. koordinátája 1, a többi pedig 0. Ekkor $B=\set{e_1, e_2, ..., e_n}$ bázis $\mathbb{R}^n$-ben.
[*(Valóban bázis)*](#a-standard-bázis-valóban-bázis)

**Dimenzió:**

- **Fogalma:** $V \leq \mathbb{R}^n$ altérben $\underbar{b}_1, ... \underbar{b}_k$ bázis. Ekkor $\dim V=k$.
- **Egyértelműsége:** Minden altérnek egyértelmű dimenziója. Hiszen $V \leq \mathbb{R}^n$ altérben ha $\underbar{b}_1, ..., \underbar{b}_k$ bázis és $\underbar{c}_1, ..., \underbar{c}_m$ is bázis, akkor $k = m$.
[*(Bizonyítás)*](#bázisok-egy-altérben)
- **$\mathbb{R}^n$ dimenziója:** $\dim \mathbb{R}^n = n$ 
[*(Bizonyítás)*](#mathbbrn-dimenziója)  
*(Fontos, hogy több pl. 3 dimenziós tér létezik, ezért ne nevezzük $\mathbb{R}^3$-at annak)*

**Koordinátavektor:** 

- **Fogalma:** $V \leq \mathbb{R}^n$ altér, $B = \set{\underbar{b}_1, \underbar{b}_2, ..., \underbar{b}_k}$ bázis $V$-ben és $\underbar{v} \in V$ egy tetszőleges vektor.

    Ekkor $\underbar{k} = \begin{pmatrix}\lambda_1\\\lambda_2\\...\\\lambda_k\end{pmatrix} \in \mathbb{R}^k$ vektor a $\underbar{v}$ vektor $B$ szerinti koordinátavektora, ha:

    $\underbar{v} = \lambda_1 \cdot \underbar{b}_1 + \lambda_2 \cdot \underbar{b}_2 +...+ \lambda_k \cdot \underbar{b}_k$
    
    Ezt úgy jelöljük, hogy $\underbar{k} = [\underbar{v}]_B$

    > pl. ha $B = \set{\begin{pmatrix}2\\0\end{pmatrix},\begin{pmatrix}1\\1\end{pmatrix}}$
    > akkor $\begin{bmatrix}\begin{pmatrix}5\\1\end{pmatrix}\end{bmatrix}_B = \begin{pmatrix}2\\1\end{pmatrix}$

- **Egyértelműsége:** egy $\underbar{v}$ vektorhoz és $B$ bázishoz egy koordinátavektor tartozik.
[*(Bizonyítás)*](#koordinátavektor-egyértelmű)

**Bázis létezése $\mathbb{R}^n$ tetszőleges alterében:** 

1. $V \leq \mathbb{R}^n$ altér, $\underbar{f}_1, ..., \underbar{f}_k$ pedig $V$-beli  lineárisan független rendszer. Ekkor $\underbar{f}_1, ..., \underbar{f}_k$ kiegészíthető véges sok további vektorral úgy, hogy bázis legyen $V$-ben.
    [*(Bizonyítás)*](#független-rendszer-bővíthető-bázissá)
2. Minden altérben létezik bázis.
    - Ha $V = \set{\underbar{0}}$, akkor bázisa üreshalmaz, különben már van egy vektora, amire alkalmazható a fentebbi állítás

## Bizonyítások

### A standard bázis valóban bázis:
- $e_1, e_2, ..., e_n$ lineáris kombinációját felírva láthatjuk a következőt:

    $\alpha_1 \cdot e_1 + \alpha_2 \cdot e_2 +...+ \alpha_n \cdot e_n=$

    $\alpha_1 \cdot \begin{pmatrix}1\\0\\...\\0\end{pmatrix} + \alpha_2 \cdot \begin{pmatrix}0\\1\\...\\0\end{pmatrix} +...+ \alpha_n \cdot \begin{pmatrix}0\\0\\...\\1\end{pmatrix}=\begin{pmatrix}\alpha_1\\\alpha_2\\...\\\alpha_n\end{pmatrix}$

- Egyből látszik, hogy  generátorrendszer $\mathbb{R}^n$-ben, hiszen bármely tetszőleges ($\mathbb{R}^n$-beli) vektort előállhatunk $B$ elemeinek lineáris kombinációjaként.
- A függetlensége is látszik, hiszen a nullvektort egyedül $\alpha_1=...=\alpha_n=0$ esetén kapjuk.
Vagyis a standard bázis tényleg bázis

### Bázisok egy altérben:
> Altér bázisainak mérete megegyezik

$V \leq \mathbb{R}^n$ altérben az alábbi bázisokról tudjuk, hogy függetlenek és generátorrendszerek.

- $\underbar{b}_1, ..., \underbar{b}_k$
- $\underbar{c}_1, ..., \underbar{c}_m$

Ezekre alkalmazva az [F-G egyenlőtlenséget](6.md#f-g-egyenlőtlenség): 

- $k \leq m$ *(ha B a független és C a generátor rendszer)*
- $m \leq k$ *(fordított szereposztással)*

Mivel mindkettő igaz, ezért $k = m$, vagyis bázisok mérete megegyezik.

### $\mathbb{R}^n$ dimenziója:

Mivel $\mathbb{R}^n$ bázisa a standard bázis és annak mérete egyértelműen meghatározza az összes többi bázis méretét is, ezért $\dim \mathbb{R}^n=n$.

### Koordinátavektor egyértelmű:

$B={\underbar{b}_1, ..., \underbar{b}_k}$

Legyen $[\underbar{v}]_B = \underbar{k}$ és egy másik koordinátavektor $[\underbar{v}]_B = \underbar{k}'$
Ekkor $\underbar{k} = \begin{pmatrix}\lambda_1\\...\\\lambda_k\end{pmatrix}$ és $\underbar{k}' = \begin{pmatrix}\beta_1\\...\\\beta_k\end{pmatrix}$
Vagyis:

- $\underbar{k} \Rightarrow \underbar{v}=\lambda_1 \cdot \underbar{b}_1 +...+ \lambda_k \cdot \underbar{b}_k$
- $\underbar{k}' \Rightarrow \underbar{v}=\beta_1 \cdot \underbar{b}_1 +...+ \beta_k \cdot \underbar{b}_k$
- $\underbar{0}=(\lambda_1-\beta_1) \cdot \underbar{b}_1 +...+ (\lambda_k-\beta_k) \cdot \underbar{b}_k$

De $B$ bázis és vektorai függetlenek, ezért:
$\forall 1\leq i \leq k\text{-re } \lambda_i = \beta_i$, vagyis $k=k' \Rightarrow$ a koordinátavektor egyértelmű.

### Független rendszer bővíthető bázissá
> $V \leq \mathbb{R}^n$ altér, $\underbar{f}_1, ..., \underbar{f}_k$ pedig $V$-beli  lineárisan független rendszer. Ekkor $\underbar{f}_1, ..., \underbar{f}_k$ kiegészíthető véges sok további vektorral úgy, hogy bázis legyen $V$-ben.

Legyen $W = \braket{\underbar{f}_1, ..., \underbar{f}_k}$, ekkor $W \subseteq V$.

- Ha $V = W$, akkor $\underbar{f}_1, ..., \underbar{f}_k$ generátorrendszer $V$-ben
- Ha $V \neq W$, akkor $\exists v \in V, v \notin W$ 
    - [Újonnan érkező vektor lemmája](6.md#újonnan-érkező-vektor-lemmája) miatt $\underbar{f}_1, ..., \underbar{f}_k, v$ lineárisan független, különben $v \in W$ lenne
    - Ha $\underbar{f}_1, ..., \underbar{f}_k, v$ generátorrendszer $V$-ben, akkor kész vagyunk, különben megismételjük az előző lépést.
    - Ez a folyamat az [F-G egyenlőtlenség](6.md#f-g-egyenlőtlenség) miatt egy idő után biztosan megáll, hiszen $\mathbb{R}^n$-ben van $n$ elemű generátor rendszer, ezért nem létezhet benne ennél nagyobb független rendszer. Vagyis az eljárás $n-k$ lépés után megáll.

# 9. Tétel:
**Determináns definíciója, alaptulajdonságai, kiszámítása.**

## Fogalmak:
**Determináns definíciója:** Egy ($n*n$)-es $A$ mátrix

- minden bástyaelhelyezésére összeszorozzuk az azt alkotó $n$ elemet
- majd ellátjuk előjellel: ha a [permutáció inverziószáma](#permutációk-inverziószáma) páros, akkor +, különben -
- ezeknek a tényezőknek az összege a determináns
$\det A = |A| = \displaystyle{\sum_{\pi \text{: permutáció}}} (-1)^{I(\pi)} \cdot a_{1, \pi_1} \cdot a_{2, \pi_2} \cdot ... \cdot a_{n, \pi_n}$

**Determináns alaptulajdonságai:** 

1. Ha egy mátrixban van egy csupa nulla sor vagy oszlop, akkor $\det A = 0$
2. Az alsó/[felsőháromszög-mátrix](#felsőháromszög-mátrix) determinánsa a főátlóbeli elemek szorzata: 
    $\det A = a_{1,1} \cdot a_{2,2} \cdot ... \cdot a_{n,n}$
3. Ha egy mátrix oszlopának/sorának minden elemét megszorozzuk $\lambda$-val, akkor a determináns $\lambda$-szorosára változik
4. Ha egy mátrix egy sorához egy másik sorának $\lambda$-szorosát adjuk, akkor a determináns nem változik
5. Ha egy mátrix két sorát/oszlopát kicserélve, a kapott mátrix determinánsa (-1)-szeresére vált
($\det A = -1 \cdot \det A'$)
[*(Bizonyítás)*](#determináns-alaptulajdonságai)

**Determináns kiszámítása:** 

- Lehet definció alapján
- Gauss-eliminációval is. Mivel a Gauss-elimináció nem változtatja meg, hogy a determináns 0-e. Csak figyelni kell hogyan változik a determináns.
[*(Bizonyítás)*](#determináns-gauss-elim)

## Bizonyítások:

### Lemma: egy sorral eltérő mátrixok
> $A, B, C\ (n×n)$-es mátrixok csak az $i$. sorukban térnek el. $C$-nek az $i$. sora a másik kettő összege, vagyis $c_{i,j} = a_{i,j}+b_{i,j}$. Ekkor $\det C = \det A + \det B$

Ebben az esetben $C$ egy tetszőleges elhelyezése felírható így:

$(-1)^{I(\pi)} \cdot c_{1,\pi_1} \cdot ... \cdot c_{i,\pi_i} \cdot ... \cdot c_{n,\pi_n}$

amibe behelyettesítve:

$(-1)^{I(\pi)} \cdot c_{1,\pi_1} \cdot ... \cdot (a_{i,\pi_i}+b_{i,\pi_i}) \cdot ... \cdot c_{n,\pi_n}$

Mivel $c_{k,\pi_k}=a_{k,\pi_k}=b_{k,\pi_k}$, ha $k \neq i$ *(hiszen a többi sor mind megegyezik)*, ezért ezt is behelyettesíthetjük. De előtte még felbontjuk a zárójelet

$(a_{i,\pi_i}+b_{i,\pi_i}) \cdot (-1)^{I(\pi)} \cdot c_{1,\pi_1} \cdot ... \cdot c_{n,\pi_n}$

$a_{i,\pi_i} \cdot (-1)^{I(\pi)} \cdot c_{1,\pi_1} \cdot ... \cdot c_{n,\pi_n} + b_{i,\pi_i} \cdot (-1)^{I(\pi)} \cdot c_{1,\pi_1} \cdot ... \cdot c_{n,\pi_n}$

$(-1)^{I(\pi)} \cdot a_{1,\pi_1} \cdot ... \cdot a_{i,\pi_i} \cdot ... \cdot a_{n,\pi_n}+(-1)^{I(\pi)} \cdot b_{1,\pi_1} \cdot ... \cdot b_{i,\pi_i} \cdot ... \cdot b_{n,\pi_n}$

ami pont $A$ és $B$ ugyanezen kiválasztásához tartozó szorzatának összege.
Mivel ez minden bástyaelrendezésre igaz, ezért $\det C = \det A + \det B$ valóban igaz

### Lemma: ismétlődő sorok
> Ha egy $(n \cdot n)$-es mátrixban létezik 2 azonos sor, akkor a determinánsa 0
> [kb. 1:30:00-nál](https://web.microsoftstream.com/video/14a6b0b8-e794-48dc-bbeb-55dc0298754c?channelId=f0201dbc-240f-43bf-90a3-5725542bfa7d)

- Az $A$ mátrix $i$. és $j$. sora megegyezik. Ekkor egy tetszőleges $\pi$ permutációnál az ismétlődő sorokból vettük (mondjuk) a $k$. és $r$. elemet.
- Ekkor a $\pi$-hez tartozó szorzat: $(-1)^{I(\pi)} \cdot a_{1, \pi_1} \cdot ... \cdot a_{i, k} \cdot ... \cdot a_{j, r} \cdot ... \cdot a_{n, \pi_n}$
- Ennek a permutációnak van egy $\pi'$ párja, ami csak abban tér el, hogy az $i$. sorban az $r$. elemet választja és a $j$.-ben pedig a $k$.-at
- Ekkor a $\pi'$-höz tartozó szorzat: $(-1)^{I(\pi')} \cdot a_{1, \pi'_1} \cdot ... \cdot a_{i, r} \cdot ... \cdot a_{j, k} \cdot ... \cdot a_{n, \pi'_n}$
- A két szorzat egymásnak éppen ellentettje, hiszen:
    $a_{i,r} = a_{j,r}$ és $a_{i,k} = a_{j, k}$ és $I(\pi) = -1 \cdot I(\pi')$

    - A két inverziószám azért ellentettje egymásnak, mert ha egy permutációban két egymás melletti számot cserélek ki, az egyel megváltoztatja az inverziószámot. 
    pl: $\pi(..., 10, 3,...)$ egyel több, mint $\pi(..., 3, 10,...)$
    - És ha ez a két szám $k$ és $r$, amik egymástól $j-i$ távolságra vannak, akkor a kettőnek a kicserélése $2 \cdot (j-i)-1$ lépés, ami biztosan páratlan.
    - *(Azért ennyi lépés, mert fogjuk az $i$. elemet és elcseréljük az $i+1$.-kel, ekkor változik az inverziószám. Ezután ezt a cserélgetést ismételjegetjük, amíg $i.$-et ki nem cseréljük a $j.$-kel. Ez $j-i$ lépés. Most $j.$-et hozzuk visszafelé, de amikor kicseréltük az $i$.-kel, akkor a $j-1$. helyről indult, ezért ez $j-i-1$ lépés lesz. Ezeknek az összege páratlan.)*
- Ezért a $\pi$-hez és a $\pi'$-höz tartozó kiválasztás összege 0.
- Ez igaz minden bástyaelrendezésre *(hogy van párja, amivel összege 0)*, vagyis az $\det A = 0$

### Determináns alaptulajdonságai:

1. `Ha egy mátrixban van egy csupa nulla sor vagy oszlop, akkor det A = 0`
    - a determináns definíciójából következik, hiszen minden bástyaelrendezés tartalmaz abból a sorból / oszlopból egy elemet, ami biztos 0, így a szorzatok értéke is 0.

2. `Az alsó/felsőháromszög-mátrix determinánsa a főátlóbeli elemek szorzata`
    - mondjuk vegyük egy felsőháromszög mátrixot. Azokat a bástyaelrendezéseket keressük, amelyek nem tartalmaznak 0 elemet.
    - Emiatt az első oszlopból csak az $a_{1,1}$ elemet választhatjuk, de emiatt a második oszlopból már csak az $a_{2,2}$-t, hiszen az első sorból már nem használhatjuk az $a_{1,2}$-t és az összes lentebbi elem 0.
    - Hasonló logikával láthatjuk, hogy az $a_{3,3}...a_{n,n} \Rightarrow$ a szorzat $a_{1,1} \cdot a_{2,2} \cdot ... \cdot a_{n,n}$ lesz. 
    - A permutáció pedig $(1, 2, ..., n)$, aminek az inverziószáma 0, vagyis a szorzat pozitív előjelet kap.
    - Ugyanez az alsóháromszög-mátrixra is igaz, csak ott az oszlop helyett sorra és a lefelé helyett jobbra vonatkoznak a korábbi állításaink

3. `Ha egy mátrix oszlopának/sorának minden elemét megszorozzuk λ-val, akkor a determináns λ-szorosára változik`
    - Ha a mátrix $i$. sorát $\lambda$-val szorzom, akkor minden bástyaelrendezésben egy elem $\lambda$-szorosra változik.
    - Ezért a szorzatok is $\lambda$-szorosra változik. *(Hiszen ebből a sorból csak 1 elem lesz egy elrendezésben)*
    - Mivel minden szorzat $\lambda$-szorosra változott, ezért előjeles összegük is $\lambda$-szoros.
    - A bizonyítás érvényes $i$. sor helyett $j$. oszlopra is.

4. `Ha egy mátrix egy sorához egy másik sorának λ-szorosát adjuk, akkor a determináns nem változik`
   - Az egysorral eltérő mátrixokról szóló [lemmát](#lemma-egy-sorral-eltérő-mátrixok) használva lehet bizonyítani. Olyan formában, hogy legyen A az eredeti mátrixunk, B pedig az, ami eltér az $i$. sorában pont úgy, hogy az A $j$. sorának $\lambda$-szorosa. Ekkor C az a mátrix lesz, amiről az állításunk szól.
   - Mivel $\det C = \det A + \det B$, ezért még be kell látnunk, hogy $\det B = 0$
   - A 3. miatt $\det B = \lambda \cdot \det B'$, ahol tudjuk, hogy $B'$ $i$. sora megegyezik a $j$. sorával. Erről a mátrixról a [lemma](#lemma-ismétlődő-sorok) miatt tudjuk, hogy a determinánsa 0
   - Vagyis $\det C = \det A$, ezt szerettük volna bebizonyítani

5. `Ha egy mátrix két sorát/oszlopát kicserélve, a kapott mátrix determinánsa (-1)-szeresére vált`
    - a 4. tétel alapján, most csak $i$ és $j$. sort felrajzolva, de működik minden esetben:

        $\begin{pmatrix}...\\i.\ sor\\...\\j.\ sor\\...\end{pmatrix} = \begin{pmatrix}...\\i\\...\\j\\...\end{pmatrix}\Rightarrow\begin{pmatrix}...\\i\\...\\j-i\\...\end{pmatrix}\Rightarrow\begin{pmatrix}...\\i+(j-i)\\...\\j-i\\...\end{pmatrix}=\begin{pmatrix}...\\j\\...\\j-i\\...\end{pmatrix}\Rightarrow\begin{pmatrix}...\\j\\...\\-i\\...\end{pmatrix}$
    
    - 1. lépés: $j$. sorból kivonjuk az $i$.-et
    - 2. lépés: $i$.-hez hozzáadjuk az aktuális $j$.-et
    - 3. lépés: $j$. sorból kivonjuk az $i$.-et
    
    A 3. állítás miatt $\lambda = -1$-szeresre változott a determináns

### Determináns Gauss-elim.
> A Gauss-elimináció nem változtatja meg, hogy a determináns 0-e.

A determináns alaptulajdonságai alapján vizsgáljuk a Gauss-eliminációt:

- 0-tól eltérő szorzás a determinánst is megszorozza $\Rightarrow$ nem változik, hogy 0-e
- a csere -1-szeresre változtatja $\Rightarrow$ nem változik, hogy 0-e
- Ha a determináns 0 volt, akkor az is marad, ha pedig nem, akkor nem válik nullává

## Egyéb:
### Permutációk inverziószáma
>$\pi = (4, 6, 1, 2)$ - permutáció
>$I(\pi) = 2 + 2 + 0 + 0 = 4$ - az inverziószám, megmondja hány inverzióban álló pár van (vagyis hány olyan pár van, ahol az első nagyobb, mint a második)

### Felsőháromszög-mátrix: 
A főátló alatt minden elem 0
$\begin{pmatrix}a&b&c\\0&d&e\\0&0&f\end{pmatrix}$

- az alsó ennek a fordítottja
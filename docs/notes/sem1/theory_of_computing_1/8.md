# 8. Tétel:
**Lineáris egyenletrendszer megoldása Gauss-eliminációval. Megoldhatóság, a megoldás egyértelműségének feltétele. Lépcsős alak és redukált lépcsős alak fogalma.** Kapcsolat az egyenletek és ismeretlenek száma, illetve a megoldás egyértelműsége között.

## Fogalmak:
**Lineáris egyenletrendszer megoldása Gauss-eliminációval:**
> kb. a lépések, még felrajzolod az átalakítást és jó vagy
> Van egy egyenletrendszer ⇒ Kibővített együtthatómátrixot készítünk ⇒ Vezéregyes ⇒ Kivonogatás ⇒ Ismételgetéssel LA ⇒ Felfelé söprésnél RLA
> Az algoritmus további részei:
> 
> - Ha az új sorban nincs vezéregyes, akkor sorcsere
> - Ha egy sorban sincs megfelelő vezéregyesnek, akkor jobbra lépünk

Sorekvivalens lépések:

1. a mátrix $i$. sorának (tagonként) megszorzása $\lambda$-val, ha $\lambda \neq 0$
2. a mátrix $i$. sorának helyettesítése sajátmagának és a $j$. sor $\lambda$-szorosának összegével
3. $i$. és $j$. sor felcserélése
4. csupa nulla sor elhagyása
[*(Bizonyítás)*](#sorekvivalens-lépések)

**Lépcsős alak (LA):** Kibővített együtthatómátrix lépcsős alakú, ha:

1. $\forall$ sor első 0-tól eltérő eleme 1 *(vezéregyes)*
2. $a_{i,k}$ és $a_{j,m}$ vezéregyes és ha $i < j$, akkor $k < m$ *(a következő vezéregyes bentebb van)*
3. $\forall$ vezéregyes alatt $\forall$ elem 0

**Redukált lépcsős alak (RLA):** 
$\ \ $ 4. ha LA és $\forall$ vezéregyes **felett** $\forall$ elem 0

**Megoldhatóság és egyértelműsége:** Gauss-elimináció futtatásának 3 eredménye közül pontosan 1 fog bekövetkezni:

1. Tilos sor, $\nexists$ megoldás
2. RLA-t kapunk, ahol $\forall$ oszlopban van vezéregyes $\Rightarrow$ egyértelmű megoldás létezik
3. RLA-t kapunk, ahol nem $\forall$ oszlopban van vezéregyes $\Rightarrow \infty$ sok megoldás létezik

**Kapcsolat az egyenletek és ismeretlenek száma, illetve a megoldás egyértelműsége között:** Ha egy $k$ egyenletből álló, $n$ ismeretlenes lineáris egyenletrendszer egyértelműen megoldható, akkor $k \geq n$
[*(Bizonyítás)*](#egyenletek-és-ismeretlenek-száma)

## Bizonyítások:

### Sorekvivalens lépések:
> a felsorolt lépések nem változtatják meg az egyenletrendszer megoldásait (2. lépésre, a többi csak egyszerű meggondolás)

Ha $x_1, x_2, ..., x_n$ kielégítik az egyenletrendszert, akkor:
$a_{i,1} \cdot x_1 + a_{i,2} \cdot x_2 +...+ a_{i,n} \cdot x_n = b_i$ 
és $a_{j,1} \cdot x_1 + a_{j,2} \cdot x_2 +...+ a_{j,n} \cdot x_n = b_j$
*(ez még csak 2 sor felírása teljes alakban)*

Ha a másodikat $\lambda$-val szorzom és hozzáadom az elsőhöz, akkor:

$(a_{i,1} + \lambda \cdot a_{j,1}) \cdot x_1 + (a_{i,2} + \lambda \cdot a_{j,2}) \cdot x_2 +...+ (a_{i,n} + \lambda \cdot a_{j,n}) \cdot x_n = b_i + \lambda \cdot b_j$ 

Az új egyenlet teljesül, ami az $i$. sor lesz, a többi pedig nem is változik, vagyis tényleg ekvivalens.

Visszafelé is igaz, hiszen, hogyha a $j$. sor $\lambda$-szorosát kivonom az új sorból, akkor visszakapom az eredetit, ami a lépés előtt is teljesült.

### Egyenletek és ismeretlenek száma:
> Ha egy $k$ egyenletből álló, $n$ ismeretlenes lineáris egyenletrendszer egyértelműen megoldható, akkor $k \geq n$

Mivel az egyenletrendszer egyértelműen megoldható, ezért nem keletkezik tilos sor és RLA jön létre a Gauss-elimináció után. Legyen ekkor a sorok száma $k'$, ekkor $k' \leq k$, mert az algoritmus csak csökkenteni tudja a sorok számát *(csupanullák törlése)*. 

Mert egyértelműen megoldható, ezért minden oszlop tartalmaz vezéregyest, vagyis $k' = n$, amiből következik, hogy $k' = n \leq k$
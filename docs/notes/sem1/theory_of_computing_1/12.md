# 12. Tétel:
**Mátrix inverze, létezésének szükséges és elégséges feltétele, az inverz kiszámítása.** Lineáris transzformációk invertálhatósága.

## Fogalmak:
**Mátrix inverze:** Egy $A \in \mathbb{R}^{n \cdot n}$ mátrix inverzének nevezzük az $X \in \mathbb{R}^{n \cdot n}$ mátrixot, ha $A \cdot X = E = X \cdot A$ teljesül. Jele: $X = A^{-1}$
*(vágod az egységmátrix, aminek csak a főátlója 1, a többi 0)*

**Inverz létezésének szükséges és elégséges feltétele:**  $A \in \mathbb{R}^{n \cdot n}$ mátrixnak akkor és csak akkor létezik inverze, ha $\det A \neq 0$
[*(Bizonyítás)*](#inverz-létezése)

**Inverz kiszámítása:** Párhuzamos Gauss-eliminációval: $(A|E) \rightarrow (E|A^{-1})$
*(Gauss-eliminációval lehetne oszloponként kiszámítani, viszont mivel a baloldal mindig ugyanaz lenne, ezért lehet párhuzamosan futtatni)*

**Lineáris transzformációk invertálhatósága:** egy $\mathbb{R}^n \rightarrow \mathbb{R}^n$ [lineáris transzformáció](14.md) akkor és csak akkor invertálható, ha $\det[f] \neq 0$. Ha pedig ez a feltétel fennáll, akkor $[f^{-1}]=[f]^{-1}$ vagyis az $f^-1$ inverz transzformáció mátrixa az $f$ mátrixának az inverze
[*(Bizonyítás)*](#lineáris-transzformáció-invertálható)

## Bizonyítások

### Lemma: $A \cdot X=E$ egyértelmű létezése
> Ha $A \in \mathbb{R}^{n \cdot n}$ és $\det A \neq 0$, akkor egyértelműen létezik olyan $X \in \mathbb{R}^{n \cdot n}$ mátrix, amelyre $A \cdot X=E$
- Legyenek $x_1, x_2, ..., x_n$ a keresett $X$ oszlopai. 
- Mivel $A \cdot X = E$, ezért $A \cdot x_i = e_i $
- Ez pedig egy lineáris egyenletrendszer, amelyről tudjuk, hogy ha $\det A \neq 0$, akkor egyértelműen megoldható.
- Vagyis $!\exists x_i : \forall 1 \leq i \leq n$, ha $\det A \neq 0$

### Inverz létezése:
> $A \in \mathbb{R}^{n \cdot n}$ mátrixnak akkor és csak akkor létezik inverze, ha $\det A \neq 0$

($\Rightarrow$) "ha van inverz, akkor a determináns nem 0"
- Tegyük fel, hogy $\exists X = A^{-1}$
- Ekkor $\det(A \cdot X) = \det E = 1$
- Amire alkalmaza a [determinánsok szorzástételét](10.md), egyből látszik, hogy $\det A \cdot \det X = 1$, vagyis $\det A \neq 0$

($\Leftarrow$) "ha determináns nem 0, akkor van inverz"
- [A lemma miatt](lemma-a-cdot-xe-egyertelmu-letezese) látjuk, hogy ha $A^{-1}$ létezik, akkor egyértelmű
- Azt is be kell látnunk, hogy ez az $X$ az $X \cdot A = E$-re is eleget tesz:
    - a lemmát használjuk megint, de $X$ helyére $A$-t tesszük.
    Ezt megtehetjük, hiszen tudjuk, hogy $\det A \cdot \det X = 1$ miatt $\det X \neq 0$
    - Így kapunk egy $Y \in \mathbb{R}^{n \cdot n}$, amiről tudjuk, hogy $X \cdot Y = E$
- Már csak azt kell belátni, hogy $A = Y$:
    - Mivel a mátrix szorzás asszociatív ezért: 
    $(A \cdot X) \cdot Y = A \cdot (X \cdot Y)$
    $(E) \cdot Y = A \cdot (E)$
    $Y=A \Rightarrow$ tényleg létezik inverze

### Lineáris transzformáció invertálható
> $f$ lineáris transzformáció invertálható, ha mátrixának determinánsa nem 0
- $[f] = A$, vagyis $f(\underbar{x}) = A \cdot \underbar{x}$ és $A \in \mathbb{R}^{n \cdot n}$
- ($\leftarrow$) szükségesség: *(indirekt módon)* tegyük fel, hogy $\det A = 0$
    - Ekkor $A$ oszlopai lineárisan összefüggők
    - Vagyis $A \cdot \underbar{x} = \underbar{0}$-nak több megoldása van. Pl. $A \cdot \underbar{x'} = \underbar{0}$ és $A \cdot \underbar{0} = \underbar{0}$
    - De akkor a leképzés nem invertálható, hiszen $f(\underbar{0}) = f(\underbar{x'})$, amire két különböző értéket kéne felvennie. Vagyis a feltételezésünk hamis.
- ($\rightarrow$) elégséges: ha $\det A \neq 0$, akkor $f$ invertálható.
    - Mivel $\det A \neq 0$, ezért létezik inverz mátrix. (fentebb bizonyítottuk)
    - ÉS $f(\underbar{x})=\underbar{y}$ ekvivalens $A \cdot \underbar{x} = \underbar{y}$-al.
    - $A^{-1} \cdot (A \cdot \underbar{x}) = A^{-1} \cdot \underbar{y}$
      $(A^{-1} \cdot A) \cdot \underbar{x} = A^{-1} \cdot \underbar{y}$
      $E \cdot \underbar{x} = A^{-1} \cdot \underbar{y}$
      $\underbar{x} = A^{-1} \cdot \underbar{y}$
    - Vagyis ebből láthatjuk, hogy $\underbar{y} \rightarrow A^{-1} \cdot \underbar{y}$ az $f$ inverze, ezért bebizonyítottuk, hogy $f$ invertálható.
  
# 3. Tétel:
**Euler-féle $\varphi$-függvény,** képlet a meghatározására (csak prímhatvány esetre bizonyítva). Redukált maradékrendszer, **Euler-Fermat-tétel**, kis Fermat-tétel. Két kongruenciából álló kongruenciarendszer megoldása (konkrét, megadott példán).

## Fogalmak:
**Euler-féle $\varphi$-függvény:**
$\varphi(n)$ meghatározza az 1 és $n$ közötti $n$-hez relatív prímek számát.
Ha $n > 1$ kanonikus alakja (prímtényezős felbontása) $n=P_1^{\alpha_1} \cdot P_2^{\alpha_2} \cdot ... \cdot P_k^{\alpha_k}$, akkor:
$\varphi(n) = (P_1^{\alpha_1}-P_1^{\alpha_1-1}) \cdot (P_2^{\alpha_2}-P_2^{\alpha_2-1}) \cdot ... \cdot (P_k^{\alpha_k}-P_k^{\alpha_k-1})$
[*(bizonyítás)*](#varphi-függvény-képlete)
> pl. n = 100
> $\varphi(100) = (5^2-5^1) \cdot (2^2-2^1) = 20 \cdot 2 = 40$

*További állítások:* 

- Ha $p$ prímszám, akkor $\varphi(p)=p-1$ 
- Ha a függvényben szorzat van, akkor $\varphi(a \cdot b)=\varphi(a) \cdot \varphi(b)$

**Redukált maradékrendszer:**
$a_1, a_2, ...a_r$ redukált maradékrendszer $\mod{m}$, ha:
1. $r = \varphi(m)$ *(fí(m) elemből áll)*
2. $(a_i,m)=1\ \forall 1\leq i \leq r$ *(minden elem relatív prím)*
3. $a_i \neq a_j$, ha $i \neq j$ *(nincs két azonos eleme)*
> pl. $m = 6$-nál
> $\varphi(6) = 2$
> Erre RMR az: 1, 5
> De ugyanígy RMR az: 5, 25

- **Állítás:** ha $a_1, a_2, ..., a_r$ RMR $\mod{m}$ és $(a, m)=1$, akkor $a \cdot a_1, a \cdot a_2, ..., a \cdot a_r$ is RMR 
[*(bizonyítás)*](#rmr-szorozva)

**Euler-Fermat-tétel:**
HA $(a, m) = 1$, akkor $a^{\varphi(m)}  \equiv 1\ (m)$
[*(bizonyítás)*](#euler-fermat-tétel)

**kis Fermat-tétel:**
$p \nmid a \Rightarrow a^{p-1} \equiv 1\ (p)$ *(ahol $p$ prím, $a$ tetszőleges egész)*
*(másik forma:)* ha p prím, akkor $a^p \equiv a\ (p)$ 
[*(bizonyítás)*](#kis-fermat-tétel)

**Két kongruenciából álló kongruenciarendszer megoldása:**
> Bemutatása gyakorlati példán:
> $x \equiv 2\ (7)$ és $x \equiv 3\ (9)$
> 
> 1. Kifejezzük a szimpatikusabbat (mondjuk a baloldalit):
>   $x=7 \cdot k+2$
> 2. Ezt behelyettesítjük a jobboldalba (és szokásos trükközés megy):
>   $7 \cdot k+2 \equiv 3\ (9)$
>   $7 \cdot k \equiv 1\ (9)$
>   $-2 \cdot k \equiv 1\ (9)$
>   $2k \equiv -1\ (9)$
>   $2k \equiv 8\ (9)$
>   $k \equiv 4\ (9)$
> 3. Ezt megint kifejezzük:
>   $k = 9n+4$
> 4. Ezt behelyettesíthetjük x-hez:
>   $x = 7 \cdot (9n+4)+2 = 63n+30$
> 5. Tudjuk innentől, hogy x-re igaz a következő:
>   $x \equiv 30\ (63)$

## Bizonyítások:
### $\varphi$ függvény képlete:
- Legyen $n = p^{\alpha}$ valamelyik $p$ prímre és $\alpha \geq 1$ egész.
- Ezesetben $(n, a) > 1$ akkor és csak akkor igaz, ha $p|a$ *(mert nincs másik prím a prímtényezős felbontásban)*
- Ez azt jelenti, hogy az $1,2,...,n$ számok közül $\frac{n}{p}=\frac{p^{\alpha}}{p}=p^{\alpha-1}$ darab nem realatív prím lesz $n$-hez
- $\varphi(n)=p^{\alpha}-p^{\alpha-1}$ igaz minden prímhatványra. (*amiből egy lemmával bizonyítható minden $n$-re*)

### RMR szorozva
Bizonyítás a feltételek ellenőrzése:

1. Az elemszám az elemek szorzásával nem változott
2. $(a, m)=1$ és $(a_i,m)=1\ \forall 1\leq i \leq r$
   Ekkor: $(a \cdot a_i,m)=1\ \forall 1\leq i \leq r$
3. $a \cdot a_i \neq a \cdot a_j$, ha $i \neq j$ és $a_i \neq a_j$ (és $a \neq 0$)

### Euler-Fermat-tétel:
> HA $(a, m) = 1$, akkor $a^{\varphi(m)}  \equiv 1\ (m)$

- Legyen $R = \set{c_1, c_2, ..., c_r}$ RMR $\mod{m}$. 
- A tétel szerint $(a, m) = 1$, ezért létezik $R' = \set{a \cdot c_1, a \cdot c_2, ..., a \cdot c_r}$ szintén RMR $\mod{m}$.
- Mivel $R$ és $R'$ tagjai párbaállíthatók úgy, hogy a párok tagjai kongruensek $\mod{m}$, ezért az alapműveletek miatt felírható a következő alakban:
$c_1 \cdot c_2 \cdot ... \cdot c_r \equiv (a \cdot c_1) \cdot (a \cdot c_2) \cdot ... \cdot (a \cdot c_r)\ (m)$
- Mivel tudjuk, hogy $r = \varphi(m)$, ezért felírhatjuk a következő alakban:
$c_1 \cdot c_2 \cdot ... \cdot c_r \equiv a^{\varphi(m)} \cdot c_1 \cdot c_2 \cdot ... \cdot c_r\ (m)$
- Mivel $(c_i, m) = 1$, ezért $(c_1 \cdot c_2 \cdot ... \cdot c_r, m) = 1$, ezért leoszthatunk vele mindkét oldalt. Így éppen megkapjuk a tétel állítását
$1 \equiv a^{\varphi(m)} \ (m)$

### kis Fermat-tétel:
> $p \nmid a \Rightarrow a^{p-1} \equiv 1\ (p)$ *(ahol $p,a$ prímek)*
> ha p prím, akkor $a^p \equiv a\ (p)$

- Ha $p\ |\ a$, akkor $p\ |\ a^{p-1} \Rightarrow a^{p-1} \equiv 0\ (p)$
- Viszont ha $p \nmid a$, akkor $(a, p) = 1 \Rightarrow$ alkalmazhatjuk az Euler-Fermat tételt $a$-ra és $p$-re:
    - $\varphi(p) = p-1$ *(hiszen p prím)*
    - $a^{p-1} \equiv 1\ (p)$
    - Ezt $a$-val szorozva megkapjuk a tétel másik alakját:
    $a^p \equiv a\ (p)$

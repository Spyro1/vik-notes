# 10. Tétel:
**A determinánsok kifejtési tétele** (biz. nélkül). **Műveletek mátrixokkal (összeadás, skalárral szorzás, szorzás,** transzponálás), **ezek tulajdonságai.** A transzponált determinánsa. Determinánsok szorzástétele (biz. nélkül).

## Fogalmak:
**A determinánsok kifejtési tétele:** $(n \cdot n)$-es A mátrix valamelyik sorának/oszlopának minden *($a_{i,j}$)* elemét megszorozzuk a hozzátartozó előjeles aldetermináns értékével, akkor ezeket a szorzatokat összeadva a determináns értékét kapjuk.

- Előjeles aldetermináns: $(-1)^{i+j} \cdot \det A'$, ahol $A'$ az $A$-ból kihagyva az $i$. sor és $j$. oszlop. 

**Műveletek mátrixokkal:**

- **Összeadás:** $A+B$ az a mátrix, melynek $i.$ sorának $j.$ eleme $a_{i,j}+b_{i,j}$
    - csak azonos méretűeket adunk össze
    - az összeadás kommutatív és asszociatív

- **Skalárral szorzás:** $\lambda \cdot A$ az a mátrix, melynek $i.$ sorának $j.$ eleme $\lambda \cdot a_{i,j}$
    - a skalárral szorzás kommutatív és asszociatív
- (Kivonás: $A + (-1) \cdot B$, az előzők alapján)

- **Transzponálás:** $(k \cdot n)$-es $A$ mátrix transzponáltja az az $(n \cdot k)$-s $B = A^T$ mátrix, 
    amelynek minden elemére teljesül, hogy: $b_{i,j}=a_{j,i}$
    - alkalmazható sor és oszlopvektorokra is

- **Szorzás:** $(k \cdot n)$-es $A$ és $(n \cdot m)$-es $B$ mátrixok szorzata $C \in \mathbb{R}^{k \cdot m}$-es mátrix, melynek minden elemére igaz, hogy: 
    $c_{i,j} = a_{i,1} \cdot b_{1,j} + a_{i,2} \cdot b_{2,j }+...+ a_{i,n} \cdot b_{n,j}$
    - $A \cdot B \neq B \cdot A \Rightarrow$ nem kommutatív
    - $(A \cdot B) \cdot C = A \cdot (B \cdot C) \Rightarrow$ asszociatív
    - $(A+B) \cdot C = AC + BC$
    - $\lambda(A \cdot B) = (\lambda A) \cdot B$
    *(ezeket lehet bizonyítani, de nincs rá erőm és nem hinném, hogy kell)*
    - Ha $A \cdot B$ létezik, akkor $(A \cdot B)^T = B^T \cdot A^T$

**Transzponált determinánsa:** Minden $A$ négyzetes mátrixra $\det A = \det A^T$
[*(Bizonyítás)*](#transzponált-determinánsa)

**Determinánsok szorzástétele:** Bármely $A$ és $B$ $(n \cdot n)$-es mátrixokra igaz, hogy $\det(A \cdot B)=\det A \cdot \det B$ teljesül

## Bizonyítások:

### Transzponált determinánsa
> Minden $A$ négyzetes mátrixra $\det A = \det A^T$

- Legyen $A$ egy tetszőleges mátrix és $B = A^T$
- Legyen $\pi$ tetszőleges permutáció. 
  Ekkor $\det A$ kiszámításakor $(-1)^{I(\pi)} \cdot a_{1,\pi_1} \cdot a_{2,\pi_2}\cdot ... \cdot a_{n,\pi_n}$ előjeles szorzatokat használjuk
  *($B$ determinánsánál pedig ugyanez (előjeltől eltekintve) $b_{\pi_1,1} \cdot b_{\pi_2,2} \cdot ... \cdot b_{\pi_n,n}$ alakban jelenik meg.)*
- Legyen $\pi'$ inverze $\pi$-nek (függvény értelemben)
  > pl. $\pi =(3,2,4,1) \Rightarrow \pi'=(4,2,1,3)$

  - Mivel $\pi'$ is egy permutáció, ezért az is része lesz B determinánsának, ami felírható úgy, hogy: $(-1)^{I(\pi')} \cdot b_{1, \pi'_1} \cdot b_{2, \pi'_2} \cdot ... \cdot b_{n, \pi'_n}$
  - Legyen $\pi_i = k$ és $\pi_j = l$, ekkor tudjuk, hogy $\pi'_k = i$ és $\pi'_l = j$
  - A definíció szerint tudjuk, hogy a tagok akkor állnak inverzióban, ha $i < j$ esetén $k > l$. Ekkor viszont a $\pi'$-ben az $i < j$ esetén akkor állnak inverzióban, ha $k > l$
  - Vagyis $\pi_i$ és $\pi_j$ akkor és csak akkor állnak inverzióban, ha $\pi'$-ben $i$ és $j$ állnak inverzióban.
  - Emiatt $I(\pi) = I(\pi')$, ami igaz minden $\pi$ és $\pi'$ párra, emiatt $\det A = \det B = \det A^T$

### Műveletekkel kapcsolatban
Ha mégis bizonyítani akarod a műveleteket, akkor úgy kezded, hogy végig mutogatod, hogy egyes műveletek mit tesznek a mátrix soraival
